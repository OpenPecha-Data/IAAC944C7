༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W3CN3438 ImageGroup: 13CN8574
LCCN: n/a ISBN: n/a
Title:
རྩ་བ་ཤེས་རབ་ཀྱི་དཀའ་གནད་དང་སྤྱི་སྡོམ།
rtsabashesrabkyi dka' gnad dang spyi sdom/
Author:
In/a
Descriptor: In/a
OriginalPublication: n/a;n/a
Place: n/a
Publisher: gserthang blarung Inga rig nang bstanslobgling/
Date: In/a
Volume: 1
TotalVolumes: 1
TBRCPages: 2
IntroductoryPages: n/a
TextPages: In/a
ScanningInformation: ScannedatTibetan Buddhist Resource Center, 1430 Massachusetts Ave, 5th Floor
Cambridge, Mass.02138.

༄༅། །དབུ་མ་རྩ་བ་ཤེས་རབ་ཀྱི་ཊཱི་ཀ་སྒྲོན་མ་གསལ་བྱེད་དང་ཚིག་
གསལ་གྱི་དཀའ་གནད་སྤྱི་སྡོམ་བཅས་བཞུགས་སོ།།
པ་ཚབ་ལོ་ཙཱས་མཛད།
D
འགྱུར
སྡོམ་བརྩོན་དམ་པ།
གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོ།

༄༅། །དབུ་མ་རྩ་བ་ཤེས་རབ་ཀྱི་ཊཱི་ཀ་སྒྲོན་མ་གསལ་
བྱེད་དང་ཚིག་གསལ་གྱི་དཀའ་གནད་དང་
སྤྱི་སྡོམ་བཅས་བཞུགས་སོ། །
སྔ་འགྱུར་དཔེ་ཚོགས།
པ་ཚབ་ལོ་ཙཱས་མཛད།

༄༅། །མཛད་པ་པོའི་ངོ་སྤྲོད་མདོར་བསྡུས།
༄༅། །པ་ཚབ་ཉི་མ་གྲགས་པ་ཁོང་ནི་རབ་བྱུང་དང་པོའི་ཤིང་ལུག་༼ཕྱི་ལོ་༡༠༥༥༽
ལོར་འཕན་ཡུལ་པ་ཚབ་སྟོད་དུ་སྐུ་འཁྲུངས། གཞོན་ནུའི་དུས་ཁ་ཆེར་བྱོན་ཏེ་སཛྫཱི་
ནའི་སྲས་གཉིས་ལ་སོགས་པའི་པཎྜི་ཏ་མང་པོ་ལས་ཆོས་ལོ་ཉི་ཤུ་རྩ་གསུམ་གསན་
སྦྱོང་མཛད། བོད་དུ་ཕེབས་རྗེས་སྤུ་ཧྲེངས་པའི་དགེ་འདུན་སྤྱིས་གཡུ་བོ་ཆེ་ཕག་སྐུར་
ཟེར་བ་ཞིག་ཕུལ་ནས་གང་བ་སྤེལ་གྱིས་མཛད་པའི་མཛོད་ཀྱི་འགྲེལ་པ་བསྒྱུར་བར་
ཞུས་པ་བཞིན་བསྒྱུར། འཕན་ཡུལ་དུ་དབུ་མའི་འཆད་ཉན་ལེགས་པར་ཚུགས་ཏེ་
སློབ་མ་མང་དུ་བསྐྱངས། སློབ་དཔོན་ཟླ་བས་མཛད་པའི་རྩ་འཇུག་གཞི་གསུམ།
རིག་པ་དྲུག་ཅུ་པ་རྣམས་ཀྱི་འགྲེལ་པ་ལེགས་པར་བསྒྱུར། ཕྱིས་ར་མ་ཆེར་པཎྜི་ཏ་
ཀ་ན་ཀ་ཝརྨ་དང་ལྷན་ཅིག་ཏུ་ཡུལ་དབུས་ཀྱི་དཔེ་དང་མཐུན་པར་བཅོས། ཡང་
སློབ་དཔོན་ཟླ་བས་མཛད་པའི་སྟོང་ཉིད་བདུན་ཅུ་པའི་འགྲེལ་ཆེན་སྔར་ཨ་བྷ་ཡ་་་་་
དང༌། སྣུར་དྷརྨ་གྲགས་ཀྱིས་བསྒྱུར་བ་དེའི་ཁྲོད་ནས་བམ་པོ་གཉིས་ལྷག་ཙམ་པཎྜི་
ཏྭ་མུ་དི་ཏ་དང་ལྷན་དུ་བསྒྱུར་བཅོས་པ་དང༌། གསང་འདུས་འགྲེལ་པ་སྒྲོན་གསལ་
གྱི་བསྒྱུར་བཅོས་ཀྱང་ཡང་དག་པ་མཛད། འདུས་པའི་སྐོར་མང་པོ་བསྐྱུར་བ་དང་
འཆད་ཉན་ཡང་མཛད། སློབ་མ་རྣམས་ཀྱི་ནང་ནས་གཙང་པར་སྤྲོས། རྨ་བྱ་བྱང་
ཆུབ་ཡེ་ཤེས། དར་ཡོན་ཏན་གྲགས། ཞང་ཐང་སག་པ་ཡེ་ཤེས་འབྱུང་གནས་བཅས་
ལ་པ་ཚབ་ཀྱི་བུ་བཞིར་གྲགས། དེ་བཞིན་བཙན་ཐང་པ་རྒྱལ་དཔལ་ལ་སོགས་པའི་
སློབ་མ་མང་པོ་བྱུང་ཞིང་དབུ་མ་ཤིན་ཏུ་དར་བར་མཛད་པ་བཅས་སོ།། །།
༡

༄༅། །དཀར་ཆག
༄༅། །མཛད་པ་པོའི་ངོ་སྤྲོད་མདོར་བསྡུས། ·.༡
༄༅། །དབུ་མ་རྩ་བ་ཤེས་རབ་ཀྱི་ཊི་ཀ་སྒྲོན་མ་
གསལ་བྱེད་བཞུགས།· ༡
༼དང་པོ།༽རྐྱེན་བརྟག་པའི་རབ་བྱེད། .༡
༼གཉིས་པ།༽འགྲོ་འོང་བརྟག་པའི་རབ་བྱེད། ༧༥
༼གསུམ་པ།༽སྐྱེ་མཆེད་བརྟག་པའི་རབ་བྱེད། ༨༥
༼བཞི་པ།༽ཕུང་པོ་བརྟག་པའི་རབ་བྱེད། ༨༨
༼ལྔ་པ།༽ ཁམས་བརྟག་པའི་རབ་བྱེད། ༩༢
༼དྲུག་པ།༽འདོད་ཆགས་དང་ཆགས་པ་བརྟག་པའི་རབ་བྱེད། ༩༥
༼བདུན་པ།༽སྐྱེ་གནས་འཇིག་པ་བརྟག་པའི་རབ་བྱེད། ༡༠༠
༼བརྒྱད་པ༽ལས་དང་བྱེད་པ་བརྟག་པའི་རབ་བྱེད། ༡༡༥
༼དགུ་པ།༽ ཉེ་བར་ལེན་པོ་དང་བླང་བ་བརྟག་པའི་རབ་བྱེད།... ༡༡༩
༼བཅུ་པ།༽མེ་དང་བུད་ཤིང་བརྟག་པའི་རབ་བྱེད། .༡༢༣
༼བཅུ་གཅིག་པ།༽འཁོར་བ་བརྟག་པའི་རབ་བྱེད།...….. ༡༣༢
༼བཅུ་གཉིས་པ།༽སྡུག་བསྔལ་བརྟག་པའི་རབ་བྱེད། .༡༣༤
༼བཅུ་གསུམ་པ།༽འདུ་བྱེད་བརྟག་པའི་རབ་བྱེད། ༡༣༩
༼བཅུ་བཞི་པ།༽ཕྲད་པ་བརྟག་པའི་རབ་བྱེད། ..༡༤༣
༼བཅོ་ལྔ་པ།༽དངོས་དངོས་མེད་བརྟག་པའི་རབ་བྱེད། ༡༤༧
༼བཅུ་དྲུག་པ།༽བཅིངས་ཐར་བརྟག་པའི་རབ་བྱེད། ..༡༥༡
༢

༼བཅུ་བདུན་པ།༽ ལས་འབྲས་བརྟག་པའི་རབ་བྱེད། .༡༥༦
༡༦༨༼བཅོ་བརྒྱད་པ།༽ བདག་དང་ཆོས་བརྟག་པའི་རབ་བྱེད།...………
༼བཅུ་དགུ་པ།༽ དུས་བརྟག་པའི་རབ་བྱེད། .༡༧༣
༡༧༦༼ཉི་ཤུ་པ།༽ རྒྱུ་འབྲས་བརྟག་པའི་རབ་བྱེད།
༼ཉེར་གཅིག་པ།༽ འབྱུང་འཇིག་བརྟག་པའི་རབ་བྱེད། ༡༨༥
༼ཉེར་གཉིས་པ།༽ དེ་བཞིན་གཤེགས་པ་བརྟག་པའི་རབ་བྱེད། ༡༩༤
༼ཉེར་གསུམ་པ།༽ཕྱིན་ཅི་ལོག་བརྟག་པའི་རབ་བྱེད། ༢༠༡
༼ཉེར་བཞི་པ།༽བདེན་པ་བརྟག་པའི་རབ་བྱེད། ༢༠༨
༼ཉེར་ལྔ་པ།༽ མྱ་ངན་ལས་འདས་པ་བརྟག་པའི་རབ་བྱེད།.. ༢༢༣
༼ཉེར་དྲུག་པ།༽ སྲིད་པའི་ཡན་ལག་བརྟག་པའི་རབ་བྱེད། ༢༢༩
༼ཉེར་བདུན་པ།༽ ལྟ་བ་བརྟག་པའི་རབ་བྱེད། ༢༣༠
༄༅། །ཚིག་གསལ་གྱི་དཀའ་གནད་བཤད་པ་བཞུགས། .༢༣༨
༄༅། །རབ་བྱེད་དང་པོ། ༢༣༨
༢༩༧
༄༅། །རབ་བྱེད་གཉིས་པ།
༣༠༥༄༅། །རབ་བྱེད་གསུམ་པ།
༄༅། །རབ་བྱེད་བཞི་པ། ༣༠༨
༣༡༠༄༅། །རབ་བྱེད་ལྔ་པ།
༣༡༢༄༅། །རབ་བྱེད་དྲུག་པ།
༣༡༤༄༅། །རབ་བྱེད་བདུན་པ།
༣༢༤༄༅། །རབ་བྱེད་བརྒྱད་པ།
༣༢༧༄༅། །རབ་བྱེད་དགུ་པ།
༣

༄༅། །རབ་བྱེད་བཅུ་པ། ༣༢༩
༄༅། །རབ་བྱེད་བཅུ་གཅིག་པ། ༣༣༤
༄༅། །རབ་བྱེད་བཅུ་གཉིས་པ། ༣༣༦
༄༅། །རབ་བྱེད་བཅུ་གསུམ་པ། ༣༤༠
༄༅། །རབ་བྱེད་བཅུ་བཞི་པ། ༣༤༢
༄༅། །རབ་བྱེད་བཅོ་ལྔ་པ།.. ༣༤༤
༄༅། །རབ་བྱེད་བཅུ་དྲུག་པ། ༣༤༦
༄༅། །རབ་ཏུ་བྱེད་པ་བཅུ་བདུན་པ། ༣༥༡
༄༅། །རབ་བྱེད་བཅོ་བརྒྱད་པ། ༣༥༧
༄༅། །རབ་བྱེད་བཅུ་དགུ་པ། ༣༦༣
༄༅། །རབ་བྱེད་ཉི་ཤུ་པ། ༣༦༥
༄༅། །རབ་བྱེད་ཉེར་གཅིག་པ།.. ༣༧༡
༄༅། །རབ་བྱེད་ཉེར་གསུམ་པ། ༣༧༤
༄༅། །རབ་བྱེད་ཉེར་བཞི་པ། ༣༧༧
༄༅། །རབ་བྱེད་ཉེར་ལྔ་པ། ༣༨༢
༄༅། །རབ་བྱེད་ཉེར་དྲུག་པ། .༣༨༥
༄༅། །རབ་བྱེད་ཉེར་བདུན་པ། ༣༨༦
༄༅། །མཇུག་དོན། ༣༨༧
༄༅། །རྩ་བ་ཤེས་རབ་ཀྱི་སྤྱི་སྡོམ་ཞེས་བྱ་བ་བཞུགས། ༣༨༩

༄༅། །རྐྱེན་བརྟག་པའི་རབ་བྱེད།
༄༅། །དབུ་མ་རྩ་བ་ཤེས་རབ་ཀྱི་ཊཱི་ཀ་སྒྲོན་མ་གསལ་བར་
བྱེད་པ་ཞེས་བྱ་བ་བཞུགས་སོ། །
༄༅། །ཀླུ་ནས་བརྒྱུད་དང་རྒྱལ་བྱམས་ཐོགས་མེད་ལ་སོགས་བརྒྱུད། སྡེ་སྣོད་
གསུམ་འཛིན་བསླབ་གསུམ་དག་པས་སྒྲིབ་གཉིས་སེལ་མཛད་དེ་ལ་ན་མོ། དབུ་མ་
རྩ་བ་འདི་ལ་དོན་གཉིས་ཏེ་བཀྲ་ཤིས་པའི་ཡན་ལག་ཏུ་གྱུར་པའི་མཆོད་པ་རྗོད་་་་
པ་དང་། མངོན་པར་འདོད་པ་གཞུང་གི་དོན་ནོ། །དང་པོའི་སྐབས་སུ་བཞིས་རིག
པར་བྱ་སྟེ། མཛད་པ་པོའི་ཆེ་བ་བརྗོད་པ་དང༌། རང་གི་བསྟན་ཆོས་ཀྱི་འབྲེལ་རྣམ་
པར་བཞག་པ་དང༌། མཚན་གྱི་དོན་གྱིས་དབུ་མ་ཉིད་དུ་བསྒྲུབ་པ་དང༌། བཀྲ་ཤིས་
པའི་ཡན་ལག་ཏུ་མཆོད་པའོ། །དང་པོ་ནི་སློབ་དཔོན་ཀླུ་སྒྲུབ་ས་དང་པོ་ལ་གནས་
པའང་སངས་རྒྱ་བར་ལུང་བསྟན་པའི་འཕགས་པར་གྱུར་བ། སྐུ་ཚེ་ལ་མངའ་བརྙེས་
པ་སྟེ། དེ་ཡང་ལང་ཀར་གཤེགས་པ་དང༌། མདོ་སྡེ་སྤྲིན་ཆེན་པོ་ལས་ས་དང་པོ་
བསྒྲུབས་ཏེ། བདེ་བ་ཅན་དུ་སྐྱེ་བར་ལུང་བསྟན་པ་ནི། འཇིག་རྟེན་གྱི་ཁམས་དང་
པའི་འོད་དུ་དེ་བཞིན་གཤེགས་པ་རིན་ཆེན་འབྱུང་གནས་འོད་དུ་འཚང་རྒྱའོཞེས་་་་་
འབྱུང་སྟེ། དེ་ཡང་རྒྱ་གར་ནུབ་ཕྱོགས་སུ་བློན་པོ་གཅིག་གི་བུར་སྐྱེས་པ་ན། ལོ་བཅུ་
གཉིས་ལོན་ནས་རྒྱལ་པོ་ཉ་རྐུ་རྔུའི་བློན་པོ་བྱེད་པ་སྟེ། རྒྱལ་པོ་དེས་ལུང་པའི་ཕུ་ན་
རི་དགས་མང་པོ་རྔོན་པས་ཤོར་བ་ཐོས་ནས་རྔོན་པ་རྣམས་བསྐྲད་པའི་ཕྱིར། བློན་
པོའི་ཁྱུ་རྣམས་མདའ་གཞུ་དང་བཅས་ཏེ་ཁྲིད་ནས་ཕྱིན་པ་དང་། མངོན་པ་མ་རྙེད་དེ་
རི་དགས་མིས་མ་གཅེས་པ་བྱིས་པ་མདའ་གཞུ་ཅན་ལ་བྲོས་པ་དང༌། ཀླུ་སྒྲུབ་ལོ་
༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བཅུ་གཉིས་ལོན་པ་དེ་ན་རེ་རྒྱལ་པོ་མ་མདའ་གཞུ་བཞག་ལ་འདོང་རི་དགས་བྱེད་་་་
པས་སླར་གནོད་པ་བྱས་པར་འོང་ཟེར་བས། རྒྱལ་པོ་ན་རེ་ཁྱོད་རང་འཇོག་ན་ཞོག་
དེ་གཞན་མི་འཇོག་ཅེའོ། །དེས་མདའ་གཞུ་བཞག་སྟེ་ཕྱིན་པས་མངོན་པ་༼མ་དཔེ་མི་
གསལ༽རྙེད་ནས་ལོག་པའི་ལམ་དུ་དགྲ་བཅོམ་པ་གཅིག་གིས་ཀླུ་སྒྲུབ་དམ་བཅའ་་
བརྟན་པར་གོ་ནས། དེ་བརྟག་པའི་དོན་དུ་ཤིང་སྡོང་ཤིང་ཐོག་ངོ་མཚར་ཅན་མང་པོ་
སྤྲུལ་ནས་བྱིས་༼མ་དཔེ་མི་གསལ)དེ་རྣམས་༼ མ་དཔེ་མཾ་གསལ༽བྱེད་བལྟས་པས། བྱིས་པ་
རྣམས་ལོག་པ་དང་ཤིང་ཐོག་བཟའ་བར་འདོད་དེ། རྒྱལ་བུས་ཤིང་ཐོག་མ་ཕེབས་
ཀྱི་བར་དུ་ཁྱིམ་དུ་མི་འདོང་ཞེས་བཅའ་སངས་རྒྱས་ཏེ་རྡོ་འཕངས་པས་ཉི་མ་རྒས་སུ་
ཉེ་བའི་བར་དུ་ཤིང་ཐོག་མ་ཕེབས་པས། གཞན་རྣམ་ད་ཁྱིམ་དུ་འདོང་ཞེས་ཆས་པ་
དང༌། དེ་ན་རེ་ད་ཅི་དམ་བཅས་ནས་ད་འགྲོ་བ་ག་ན་འོང་ཟེར་བས། གཞན་ན་རེ་
ངེད་འགྲོ་ཟེར་ཏེ་དོང་ངོ༌། །ཀླུ་སྒྲུབ་ཀྱིས་ཉི་མ་ནུབ་ཀྱི་བར་དུ་རྡོ་འཕངས་པས། ཉི་
མ་ནུབ་པ་དང་དགྲ་བཅོམ་པས་ཤིང་ཐོག་ལ་ཕོག་སྟེ་བྲུལ་བར་སྤྲུལ། དེ་ཁྱེར་ཏེ་
ཕྱིན་པས་གྲོང་ཁྱེར་གང་ཡིན་ཆ་མེད་པ་གཅིག་གི་ལྷ་ཁང་སྟོང་པ་གཅིག་ཏུ་མཚན་མོ་
ཉལ་བ་དང་། ནང་པར་དེའི་གྲུང་ན་དགེ་འདུན་གྱི་གཙུག་ལག་ཁང་ཆེན་པོ་གཅིག
འདུག་པ་མཐོང་སྟེ་དེར་བཟའ་བསླངས་ཏེ་ཕྱིན་ནོ། །དེ་ནས་མི་རྒན་པ་བཞི་རབ་ཏུ་
འབྱིན་པའི་གོས་བསྡོགས་ཏེ་སྲ་འབྲེག་པ་བྱིས་པ་དེས་མཐོང་ནས་དེ་དག་ལ་འདི་ཅི་
བྱེད་པ་ཡིན་དྲིས་པས། འདི་ཁྱིམ་ནས་ཁྱིམ་མེད་པར་རབ་ཏུ་འབྱུང་པ་ཡིན། འདི་ལ་
བརྟེན་ནས་ལམ་བསྒྲུབས་པས་བུ་ཏ་ཐོབ་བོ་ཞེས་པ་དང༌། བྱིས་པ་དེ་དད་པ་སྐྱེས་ཏེ་
རང་གི་ཕ་མ་དང་ཉེ་དུ་ལ་སོགས་པ་མ་དྲན་པར་ང་ཡང་རབ་ཏུ་འབྱུང་སྙམ་སྟེ། དེ་
རྣམས་ལ་ཞུས་པས། དེ་རྣམས་ན་རེ་ཁྱོད་དད་པས་རབ་ཏུ་འབྱུང་པ་ངེད་ཀྱིས་ད་
༢

༄༅། །རྐྱེན་བརྟག་པའི་རབ་བྱེད།
གནང་སྟེ་ཕ་མས་ཀྱང་གནང་ངམ་བྱས་པ་དང༌། ཕ་མས་ནི་གནང་པའི་རྒྱུ་མཚན་
མེད་དེ་ང་རང་དད་པས་གོས་ཀྱང་ཞུ་བྱས་པས་དེ་རྣམས་ཀྱིས་རབ་ཏུ་བྱུང་སྟེ་ལྷན་་་་་
གཅིག་ཏུ་གནས་པ་ལས། འཕགས་པའི་བསམ་པ་ལ་རབ་ཏུ་བྱུང་ནས་གནས་སུ་
བསྡད་པས་ཕན་མེད་པས་བསོད་སྙོམས་ལ་སོགས་པའི་སྦྱངས་པའི་ཡོན་ཏན་ལ་
གནས་དགོས་སྙམ་སྟེ། དེ་ནས་བྱུང་ནས་ཉི་མ་མང་པོར་ཕྱིན་པ་དང༌། དཔལ་ནི་
ལེན་ན་ལེན་ཏྲའི་གཙུག་ལག་ཁང་དུ་ཕྱིན་ཏེ་དགེ་སློང་འབུམ་ཚོ་ལྔ་གཟར་ཁ་གཅིག་
ལ་གསོལ་བས། ཆེར་པན་པི་ཏ་འབའ་ཞིག་བཞུགས་པ། ཁ་གཅིག་བསམ་གཏན་
པར་བཞུགས་པ་རྣམས་མཐོང་པས་འཕགས་པ་དད་པ་སྐྱེས་ཏེ་དགེ་འདུན་འདི་་་་་་
རྣམས་ཀྱི་ཞལ་ཏ་ལོ་གཅིག་བྱ་ཞེས་ཞུས་པས། ཁྱོད་དད་པས་བྱེད་པ་ལ་གནང་་་་
ཞེའོ། །འཕགས་པས་ཞལ་ཏ་མཛད་པའི་ལོ་ལ་ཆར་མ་བབ་སྟེ་ལོ་ཏོག་གཏན་མེད་
ནས། དེའི་ལོ་ཕྱི་མ་ལ་ཡང་མ་བབ་སྟེ་ལོ་བཅུ་གཉིས་སུ་ཆར་མེད་དེ་སྲོག་ཆགས་
ཐམས་ཅད་ནི། ལོ་བཅུ་གཉིས་སུ་སློབ་དཔོན་གྱིས་དགེ་འདུན་གྱི་དཀོར་མཛོད་ཀྱི་
ལྤགས་ལ་གསེར་འགྱུར་གྱི་རྩིའི་སྔར་ནས་མཁྱེན་པས་གསེར་དུ་བསྒྱུར་ཏེ། རྒྱལ་
ཁམས་གཞན་དང་གླིང་གཞན་ནས་འབྲས་དྲངས་ཏེ་དགེ་འདུན་གྱི་གདུགས་ཚོད་ལོ་
བཅུ་གཉིས་སུ་སྦྱར་རོ། །དགེ་འདུན་རྣམས་ལྤགས་རིའི་ཕྱི་རོལ་ཏུ་གཏན་མི་འབྱུང་
བས། ཕྱི་ན་མི་དང་གླང་པོ་ཆེ་ལ་སོགས་པ་མང་པོ་ཤི་བའི་ཀེང་རུས་མང་པོས་གང་
བར་གྱུར་བ་དང༌། དུས་ནམ་ཞིག་ན་དགེ་སློང་གཉིས་ཀྱིས་སྒོམ་བརྩོན་བླ་མ་ཡོང་བ་
གཉིས་བྱུང་ནས་དུར་ཁྲོད་དུ་མི་གཙང་བ་སྒོམ་དུ་འགྲོ་བ་ལས་ལྤགས་རིའི་ཕྱི་རོལ་་་་
ཐམས་ཅད་ཀེང་རུས་ཀྱི་ཁེངས་པ་མཐོང་ནས་ཞལ་ཏ་བ་ལ་དྲིས་པས། སྔར་གྱི་ལོ་
བཅུ་གཉིས་སུ་ཆར་མ་བབ་༼མ་དཔེ་མི་གསལ༽ལ་སོགས་པ་ཁ་བཏག་པའི་ལོ་རྒྱུས་་་་་
༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བསྙད་པས། འོ་ན་དགེ་སློང་རྣམས་ཀྱི་འཚོ་བ་ཅིས་བྱས་དྲིས་པས་གསེར་འགྱུར་གྱི་
རྩི་བྱས་ཏེ་གསེར་བཙོངས་ནས་བྱས་ཞེས་པ་དང་དེ་མ་ལེགས་ཟེར་ཏེ་ནང་དུ་ལོག་་་་་་
ནས་དུས་མ་ཡིན་པའི་འགན་ཏེ་བརྟུངས་པས་ཀུན་ཚོགས་ཏེ་ཉེས་པ་ཅི་བྱུང་ཟེར་བ་་་
ལ༑ དགེ་སློང་གཉིས་པོས་སྔར་གྱི་ཞལ་ཏ་བའི་ལོ་རྒྱུས་བརྗོད་པས་དགེ་སློང་་་་་
རྣམས་ན་རེ་ཤིན་ཏུ་མ་ལེགས། ཆར་མ་བྱུང་བ་དགེ་འདུན་རྣམས་སྦྲན་པས་མཐུ་དང་
ལྡན་པ་མང་པོ་བཞུགས་པས་ཆར་ཕབ་ནས་སེམས་ཅན་མི་འཆི་བ་ལ། ཚོང་བྱས་ཏེ་
འཚོ་བ་བྱས་པས་ལོག་འཚོ་ལ་བཀོད་པ་དང༌། སེམས་ཅན་མང་པོ་ཤི་བ་ལ་ཡལ་
བར་དོར་བས་སྙིང་རྗེ་ཡངས་པའི་ཉེས་པ་གཉིས་བྱུང་ཞེས་འཕགས་པ་ལ་ད་་་་་་་
བརྡལ་ནས། དེར་དགེ་སློང་ཁ་གཅིག་གིས་ཆར་ཕབ། ཁ་གཅིག་གིས་འབྲས་ཀྱི་
ཆར་ཕབ། ཁ་གཅིག་གིས་ཕྱོགས་སྐྱོང་བཅུ་བཀུག་ནས་ཁྱོད་ཀྱིས་བུ་ཏའི་སྤྱན་སྔར་
བསྟན་པ་བསྲུང་བར་ཁས་བླངས། བུ་ཏའི་འཁོར་རྣམས་ཀྱི་བར་ཆད་ཐམས་ཅད་
བསྲུང་བར་ཁས་བླངས་ནས་འདི་ལྟར་ལོ་མང་པོ་ཆར་མི་འབེབས་པ་མ་ལེགས་བྱས་
ནས་གྱོད་བརྡལ་བས། དེ་དག་ན་རེ་བུ་ཏ་སེམས་ཅན་ཀུན་ལ་ཐུགས་རྗེ་ཆེ་བ་མིན་
ནམ་ཉེར༼ མ་དཔེ་མི་གསལ༽། ཡིན་བྱས་པས་འོ་ན་བུ་ཏས་སེམས་ཅན་འདི་ཙམ་ཤིར་
བཅུག་ནས་ཕོད་ཟེར་བ་དང་། དགེ་སློང་རྣམས་ཀྱིས་དེ་སེམས་ཅན་གྱི་ལས་ཀྱིས་
ལན་པ་ཡིན་བྱས་པ་དང་། ཕྱོགས་སྐྱོང་རྣམས་ན་རེ་དེ་ངེད་ཀྱིས་ཆར་ལ་སོགས་པ་
དུས་སུ་དབབ་པར་ཁས་བླངས་ཀྱང་སེམས་ཅན་གྱི་ལས་ཀྱིས་མ་ཕེབས་པ་ཡིན་ཟེར་
རོ༑ ༑དེའི་གཏིང་ལ་དགེ་སློང་རྒན་ཞུགས་རྣམས་ཀྱིས་ཁྱད་པར་དུ་ཞལ་ཏ་བ་ལ་
ཁྱོད་ལྟ་བུའི་འཕགས་པ་ཡོང་བ། སེམས་ཅན་ཤི་ཡང་མི་སྣྲོན་བར་ཤིར་བཅུག་དགེ་
འདུན་ལོག་འཚོ་ལ་སྦྱར་ཞེས་སྤྱོས་པས། འཕགས་པ་མ་དགྱེས་ཏེ་གནས་སུ་བསྡད་
༤

༄༅། །རྐྱེན་བརྟག་པའི་རབ་བྱེད།
པས་ཕན་མི་འདུག་གིས་ཕན་བཏགས་ན་སླར་རྒོལ་སྙམ་སྟེ། ཤི་ལེན་ཏྲ་ནས་བྱུང་སྟེ་
རྒྱ་གར་ནུབ་ཕྱོགས་དཔལ་གྱི་རི་བྱ་བ་ལ་མུ་སྟེགས་པ་ཆོས་སྒྲུབ་པ་དྲང་སྲོང་འབྱ་ག་
ན་དཔོན་གཡོག་ཡོད་པས་དེའི་དྲུང་དུ་ཕྱིན་ཏེ་ཆོ་བསྒྲུབས་ལ་སེམས་ཅན་གྱི་དོན་བྱ་་
སྙམ་ནས། དེར་ཕྱིན་པ་དང་རི་ཆེད་པོ་ཅོག་ནི་མཐའ་ལ་རྡོ་རྗེའི་འདམ་གྱིས་བསྐོར་་་་
ཏེ་སུས་ཀྱང་མི་ཐར་བར་ཡོད་པ་ལ། རྟེན་འབྲེལ་གྱི་ཆེ་བས་རྩ་གཅིག་ལྷམ་ལ་་་་
བཅུག་ན་འདམ་དེས་མི་འབྱིང་བས། སློབ་དཔོན་གྱིས་མཚན་ལྷམ་གྱི་བར་དུ་རྩ་
བཅུག་ནས་ཕྱིན་པས་འདམ་གྱི་སྟེང་ན་ཕར་ཕྱིན་པ་དང༌། རིའི་རྩེ་མོའི་འབྱ་གའི་
འཁོར་གྱིས་དགེ་སྦྱོང་གི་གཟུགས་ཅན་གཅིག་བྱུང་ཞེས་བྱས་པ་དང༌། འབྱ་གི་ན་རེ་
དེ་ཡོན་ཏན་ཅན་གཅིག་ངེས་པར་ཡིན་པས་རོལ་མོ་ཁྱེར་ལ་བསུ་བ་བྱའོ་ཞེས་བསུས་
ནས་ཕྱག་བསྟབས་པས། སློབ་དཔོན་གྱིས་འབྲེལ་མ་བྱས་པར་ཕྱག་མ་བྱེད། ཡོན་
ཏན་སུ་ལ་ཡོད་ཆ་མེད་པས་ཕན་ཚུན་དུ་ཕྱག་མི་བྱ་ཞེས་གསུངས་པས་ཕྱག་མ་བྱས་་་་
པར་ཕྱིན་ཏོ། །དེ་ནས་དེ་ལ་ཁྱོད་ཅིའི་ཕྱིར་འདིར་འོངས་བྱས་པས། ང་སེམས་ཅན་
གྱི་དོན་བྱ་བའི་ཕྱིར་ཚེ་སྒྲུབ་པའི་མན་ངག་འདོད་པས་ང་དེ་ཞུར་འོངས་བྱས་པས།
དེ་ངས་སྦྱིན་པས་བྱིན་གྱི་གཏིང་ལ་རི་འདི་ལས་གཞན་དུ་འགྲོ་དབང་མེད་དེ་ཁྱོད་ལ་
རྟེན་འབྲེལ་གྱི་ཁྱད་པར་གཅིག་ལུས་ལ་ཡོད་དེ་འོང་བས། དེ་བཙལ་ནས་སྦེད་བྱས་
པས། སློབ་དཔོན་བྲེད་ནས་དེ་ལྟ་ན་ང་ཚོའི་མན་ངག་མི་ཞུ། ང་སེམས་ཅན་གྱི་དོན་
དུ་ཚེ་སྒྲུབ་པ་ལ་དེ་ལྟ་ན་དོན་མི་འགྲུབ་བྱས་ཏེ་ཕྱིར་བྱོན་ནས། རྒྱ་གར་ནུབ་ཕྱོགས་
ནས་མར་བྱོན་ཏེ་ཁ་ཆེའི་རྒྱལ་ཁམས་སུ་བྱོན། དེ་ན་ཀླུའི་རྒྱལ་པོ་ཀུན་གྱི་གནས་
བཞུགས་པས་དེར་བྱོན་ཏེ། དེར་མི་འཆི་བའི་བདུད་རྩི་བླངས་ཏེ་འཐུངས་པས་ལོ་
དྲུག་བརྒྱ་ཐུབ་པར་གྱུར་ནས་བདུད་རྩི་དེས་སེམས་ཅན་ཀུན་མི་འཆི་བར་བྱ་བའི་་་་་
༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དོན་དུ་མི་ཡུལ་དུ་ཁྱེར་ཏེ། རི་འདི་གཤོང་ན་མཚོ་ཆེན་པོ་གཅིག་ཡོད་པར་བདུད་རྩི་
བླུགས་ནས། དེ་དང་སྤྲས་ནས་དཀྲུག་ཅིང་ཡོད་པ་ལ་བདུད་ཀྱིས་བར་ཆད་བྱས་ཏེ་
མཚོ་དེར་སྒྲ་དང་ཆས་ཏེ་ནམ་མཁའ་ལ་བྲག་ཆད་ནས་མཚོ་བྲག་གིས་གང་བར་གྱུར་
བ་དེ་ད་རུང་ཡོད་པའོ། །དེ་ནས་སློབ་དཔོན་ཐུགས་མུག་སྟེ་སེམས་ཅན་རང་གི་ལས་
ཀྱིས་ཅི་བྱས་ཀྱང་མི་ཕན་པར་འདུག་པས། ང་རང་བསྒྲུབ་སྙམ་ནས་དགོན་པ་ཧ་ར་
བ་ན་དང་། དབུས་པ་ཝ་ན་གཉིས་སུ་བཟུང་ནས་དེ་གཉིས་ཀྱི་བར་ན་རི་ཆེན་པོ་
གཅིག་ཡོད་པས་ཕན་ཚུན་དུ་འགྲོ་བའི་ལམ་མཁའ་འགྲོ་མ་ལ་བསླངས་ཏེ་རི་བུག་པ་
ཕུག་ནས་གསང་ད་རུང་ཡོད་ཅེའོ། །དེ་ལྟ་བུའི་ཡོན་ཏན་ཅན་གྱིས་མཛད་པའོ།། །།
གཉིས་པ་རང་གི་བསྟན་ཆོས་ཀྱི་འབྲེལ་ནི་སྤྱིར་སློབ་དཔོན་གྱིས་རང་བཞིན་མེད་པ་
སྟོན་པའི་གཙོ་བོའི་བསྟན་ཆོས་དང༌། སྤྱོད་པ་སྟོན་པ་ཞར་བྱུང་གི་བསྟན་ཆོས་་་་
གཉིས་མཛད་པ་ལས། གཉིས་པ་ནི་བཤེས་པའི་འཕྲིན་ཡིག་དང༌། རིན་ཆེན་འཕྲེང་
བའོ། །དང་པོ་ནི་རྩ་བ་ལ་སོགས་པ་ལྔ་སྟེ། དེ་དག་ཀུན་ལ་རིགས་སྐོར་ཟེར་ཡང་
ལྔར་ངེས་པ་མེད་དོ།།ལྔ་པོ་དེ་ལ་ཡང་གཉིས་ཏེ་གཙོ་བོའི་བསྟན་ཆོས་དང་།
འཕྲོས་པའི་བསྟན་ཆོས་སོ། །དང་པོ་ནི་རང་བཞིན་མེད་པ་སྒྲུབ་པ་སྟེ་རྩ་བའི་ཤེས་
རབ་དང༌། རིགས་པ་དྲུག་བཅུ་པའོ། །དེ་གཉིས་ཅི་དགོས་ཏེ་ཟློས་སོ་ཞེ་ན། དང་
པོས་ནི་གཞན་གྱི་འདོད་པ་བཀག་པའི་སྒོ་ནས་རང་བཞིན་མེད་པ་སྒྲུབ་ལ། གཉིས་
པས་ནི་དབུ་མ་རང་ཅི་ལྟར་འདོད་པའི་སྒྲུབ་པའི་སྒོ་ནས་རང་བཞིན་ཡོད་པར་སྒྲུབ་་་་
པས་མི་ཟློས་སོ། །ཡང་ན་དང་པོས་ནི་གང་ཟག་དབང་པོ་རྟུལ་པོའི་དབང་དུ་བྱས་
ནས་རྒྱས་པའི་སྒོ་ནས་རང་བཞིན་མེད་པར་སྒྲུབ་ལ། གཉིས་པ་ནི་དབང་པོ་རྣོན་
པོའི་དབང་དུ་བྱས་ནས་བསྡུས་པའི་སྒོ་ནས་སྒྲུབ་པས་ཀྱང་མི་ཟློས་སོ། །གཉིས་་

༄༅། །རྐྱེན་བརྟག་པའི་རབ་བྱེད
གཙོ་བོའི་བསྟན་ཆོས་ཡིན་ལ་གསུམ་འཕྲོས་པའི་བསྟན་ཆོས་ཡིན་པར་ཙིས་ཤེས་ན།
གཉིས་པོ་ལ་མཆོད་བརྗོད་མཛད་ལ། གསུམ་པོ་ལ་མ་མཛད་པས་སོ། །དེ་འཕྲོས་
པ་ཡིན་ཡང་མཆོད་བརྗོད་དགོས་སོ་ཞེ་ན། མི་དགོས་ཏེ་འཕྲོས་པའི་བསྟན་ཆོས་ནི་
སྤྱིར་གསུམ་སྟེ། རྩོད་པ་ཟློག་པ་དང༌། སྟོང་ཉིད་བདུན་ཅུ་པ་དང༌། ཞིབ་མོ་རྣམ་
པར་འཐག་པ་སྟེ། གཙོ་བོའི་བསྟན་ཆོས་ལས་འཕྲོས་པའི་དོན་གཏན་ལ་དབབ་པའི་
སྒོ་ནས་རང་བཞིན་མེད་པར་སྒྲུབ་པའོ། །དེ་ཡང་རྩོད་པ་ཟློག་པ་ལ་རྩོད་པ་དང་
ཟློག་པར་སུ་ཡོད་པ་ལས། རྩོད་པ་ནི་རྩ་བའི་རྐྱེན་བརྟག་པ་ལས་འཕྲོས་ཏེ་དེའང༌།
དངོས་པོ་རྣམས་ཀྱི་རང་བཞིན་ནི། རྐྱེན་ལ་སོགས་ལ་ཡོད་མ་ཡིན། །བདག་གི་
དངོས་པོ་ཡོད་མིན་ན། །གཞན་གྱི་དངོས་པོ་ཡོད་མ་ཡིན། །ཞེས་རྐྱེན་བཞི་བཀག་
པའི་སྒོ་ནས་རང་བཞིན་མེད་པར་བསྟན་པས། དེ་ལྟར་རང་བཞིན་མེད་ཅེས་པ་རང་
རང་བཞིན་ཡིན་པ་གནོད་པའི་ཚིག་དེ་ཉིད་ཀྱང་རང་བཞིན་མེད་པས། རང་བཞིན་
ཡོད་པ་བཀག་པར་ནུས་ཞེས་རྩོད་པའི་ལན་དུ་ཟློག་གོ །དེས་ན་དེའི་མཆོད་བརྗོད་
རྩ་བའི་དེ་གསུམ་ཡིན་པས་མི་དགོས་ནས་མ་མཛད་དོ། །ཡང་རྩ་བའི་རབ་ཏུ་བྱེད་
པ་བདུན་པ་སྐྱེ་བ་དང་འཇིགས་པ་དང༌། གནས་པ་སྟེ་འདུས་བྱས་བརྟག་པ་ལས་
འཕྲོས་པ་སྟོང་ཉིད་བདུན་ཅུ་པ་སྟེ། འདུས་བྱས་བརྟག་པའི་གཤམ་དུ། རྨི་ལམ་ཇི་
བཞིན་སྒྱུ་མ་བཞིན།།ཞེས་པ་ནས། དེ་བཞིན་དུ་ནི་འཇིགས་པ་གསུང་གི་བར་གྱིས།
སྟོང་ཉིད་ཆེན་པོའི་མདོ་ལས་སྐྱེ་བ་ལ་སོགས་པ་སྒྱུ་མ་མེད་པ་དང་འདྲ་བར་སྟོང་པར་
གསུངས་པའི་དོན་བསྟན་པ་ལ་དེ་ལྟར་སྐྱེ་མེད་པ་སྟོང་པ་ཉིད་ཡིན་ན། ཉན་ཐོས་ཀྱི་
མདོ་ལས་མཚན་ཉིད་དང་རྗེས་སུ་མཐུན་པའི་མཚན་ཉིད་བཞི་སྟེ་བརྒྱད། ཆོས་ཅན་
མཚན་ཉིད་དང་དགུར་འདོད་པ་དང༌། ཉན་ཐོས་པ་སྟོན་སྡེ་ལས་མཚན་ཉིད་བདུན་
2

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
རྗེས་ཀྱི་མཚན་ཉིད་བདུན་ཏེ་བཅུ་ད་བཤད་པ་དང་འགལ་ལོ་ཞེ་ན། ཞེས་པའི་ལན་
དུ་སྟོང་ཉིད་བདུན་ཅུ་པ་སྟེ། སྟོང་ཉིད་བདུན་ཅུ་པས་སྐྱེ་བ་ཨེ་དེ་པ་སྣུ་མ་ཨེ་དེ་ཕ་
ལྟར་སྟོང་པར་བཤད་ལ། དེ་ཡང་ཐེག་པ་ཆེན་པོའི་མདོ་སྟོང་པ་ཉིད་ཆེན་པོའི་མདོ་
ལས་སྐྱེ་བ་ཨེ་དེ་བ་སྒྱུ་མ་ཨེ་དེ་བར་གསུངས་པའི་དོན་གཏན་ལ་འབེབས་པ་སྟེ།
ལན་གྱི་དོན་ནི་ཉན་ཐོས་ཀྱི་མདོ་ནི་དྲང་དོན་གྱི་མདོ་ཡིན་ལ། སྐྱེ་བ་ཨེ་དེ་བ་སྟོང་
པར་བཤད་པ་ནི་ཐེག་ཆེན་གྱི་ངེས་དོན་གྱི་མདོ་ཡིན་པས་དེ་ལ་དེས་དེ་དང་འགལ་་་་་
བར་མི་འགྱུར་ཏེ་ཞེས་པའོ། །དེས་ན་དེའི་མཆོད་རྗོད་ཀྱང་རྩ་བའི་དེ་ཉིད་ལས་་
ལོགས་སུ་མ་སྨོས་སོ། །དེ་ལྟར་གཙོ་བོའི་དང་འཕྲོས་པའི་བསྟན་ཆོས་བཞིས་གཞན
གྱི་གནོད་པ་དགག་པའི་སྒོ་ནས་རང་བཞིན་མེད་པར་གཏན་ལ་ཕབ་སྟེ། རང་བཞིན་
ཡོད་པ་ལ་གནོད་བྱེད་ཡོད་པའོ། །ཞིཔ་མོ་རྣམ་འཐག་གིས་རང་བཞིན་ཡོད་པའི་
སྒྲུབ་བྱེད་སྒྲུབ་བྱེད་ཚད་མ་འགོག་པ་སྟེ། མངོན་སུམ་རྗེས་དཔག་ལུང་གསུམ་གའོ།།
དེ་ལྟར་ན་གཉིས་ནི་རང་བཞིན་མེད་པ་སྒྲུབ་པའི་གཙོ་བོའི་བསྟན་ཆོས་ལ། གསུམ་
ནི་འཕྲོས་པའི་བསྟན་ཆོས་ཡིན་པར་ཅིས་ཤེས་ན། དང་པོ་གཉིས་མཆོད་བརྗོད་་་་
མཛད་ལ་ཕྱི་མ་གསུམ་ལ་མ་མཛད་པས་ཤེས་སོ། །གསུམ་པ་དབུ་མ་རྩ་བའི་ཤེས་
རབ་ཅེས་པའི་མཚན་གྱི་དོན་གྱིས་ངེས་པའི་ཚིག་ནི། སྒྲོ་སྐུར་གཉིས་ཀྱི་མཐའ་དང་
བྲལ་བ་ནི་དབུ་མ་སྟེ། དེ་གཏན་ལ་འབེབས་པས་རྩ་བ་ཤེས་རབ་བོ། །བཞི་པ་
མཆོད་པ་བརྗོད་པ་ནི་གང་གིས་ལ་སོགས་པ་སྟེ། མཆོད་པ་བརྗོད་པའི་དགོས་པའི་
དོན་དང༌། ངག་གི་དོན་དང༌། ཚིག་དོན་གསུམ་ལས་དང་པོ་ལ་གསུམ་སྟེ། མཆོད་
རྗོད་སྤྱིའི་དགོས་པ་དང༌། གཞུག་ཏུ་བཀོད་པའི་དགོས་པ་དང༌། ཀླད་དུ་སྨོས་པའི་
དགོས་པའོ། །དང་པོ་ནི་བསྟན་ཆོས་རྩོམ་པ་མཐར་ཕྱིན་པར་འགྱུར་བ་སྟེ་ཡུལ་ཁྱད་
༨

༄༅། །རྐྱེན་བརྟག་པའི་རབ་བྱེད།
པར་ཅན་བུ་ཏ་ལ་མཆོད་པས་རང་གི་རྒྱུད་ལ་བསོད་ནམས་འཕེལ། དེ་དང་འགལ་
བའི་བསོད་ནམས་མ་ཡིན་པ་ཞི་བས། འབྲས་བུ་ཕྱི་ནང་གི་བར་ཆད་ཞི་བ་སྟེ་ཕྱིའི་
བར་ཆད་ནི་སྡིག་སྦྲུལ་ཨེ་དེ་པའི་གནོད་པ་ཞི་བའོ། །ནང་གི་བར་ཆད་འདོད་ཆགས་
ལ་སོགས་པའི་ཉོན་མོངས་པ་ཞི་བའོ། །དེ་དག་རྒྱས་ན་བསྟན་ཆོས་རྩོམ་པ་པོ་ཉེར་
ལེན་ཤེས་རབ་མི་གསལ་ཞིང་འཁྲུགས་པར་བྱེད་པས་བར་ཆད་དོ། །སློབ་དཔོན་
ཉིད་ཀྱིས་བུ་ཏ་ལ་མེ་ཏོག་ལ་སོགས་པས་མཆོད་པས་ཆོག་མདོ་གཞུང་དུ་དགོད་རྩི་་་་
དགོས་ཞེ་ན་དགོས་ཏེ་གཉིས་པ་གཞུང་དུ་བཀོད་པའི་དགོས་པ་ནི། ཕྱི་རབས་ཀྱི་
ཉན་བཤད་བྱེད་པ་རྣམས་ཀྱི་དོན་དུའོ། །དེ་བསྟན་ཆོས་ཀྱི་རྐེད་དང་མཇུག་ལ་་་་
སོགས་པར་མི་འགོད་པར་ཀླད་ཁོ་ནར་འགོད་པ་ཅི་ཞེ་ན། གསུམ་པ་ཀླད་དུ་བཀོད་
པའི་དགོས་པ་ནི་རྒྱ་གར་གྱི་ཆོས་ལུགས་ཏེ་ལས་དང་བྱ་བ་ཆེན་པོ་ལ་འཇུག་པ་ན་་་་་་
དད་པའི་ལྷ་ལ་ཕྱག་བྱས་ནས་འཇུག་ལ། དོན་ཆེན་པོ་དང་མི་ལྡན་པ་ལ་ནི་མཆོད་
པ་མི་བྱེད་པས། སློབ་དཔོན་གྱིས་བསྟན་ཆོས་འདི་རྩོམ་པའི་ཀླད་དུ་མཆོད་ནས་
འདུག་པ་འདི་དོན་ཆེན་པོ་དང་ལྡན་པ་ཡིན་པས་འདི་ལ་འཇུག་པར་བྱ་བའོ། །དོན་
གཉིས་པ་ངག་གི་དོན་ལ་གཉིས་ཏེ་དངོས་སུ་སྨོས་པའི་ངག་དོན་དང༌། ཤུགས་ལ་
མཚོན་པའི་ངག་དོན་ནོ། །དང་པོ་ནི་གཉིས་ཏེ་བསྟོད་པ་དང་ཕྱག་འཚལ་བའོ། །
གཉིས་པ་ནི་སྨྲ་རྣམས་ཀྱི་དམ་པ་དེ་ལ་ཕྱག་འཚལ་ལོ་ཞེས་པ་སྟེ་ལུས་ངག་ཡིད་
གསུམ་མོ། །དང་པོ་ལ་གཉིས་ཏེ་གཞན་དོན་ཕུན་སུམ་ཚོགས་པའི་ཡོན་ཏན་གྱི་སྒོ་
ནས་བསྟོད་པ་དང་། རང་དོན་གྱི་སྒོ་ནས་བསྟོད་པ་སྟེ། གཉིས་པ་ནི་རྫོགས་པའི་
སངས་རྒྱས་ཞེས་པས་བསྟན་ཏེ། རྒྱ་གར་སྐད་ལས་སམ་ཕྱག་སམ་བུ་ཏ་ཞེས་ཡོད་
པ་ལ་སམ་ཕྱག་ནི་ཡང་དག་པའི་དོན་ལ། སཾ་བུ་ཏ་ནི་རྟོགས་པའི་དོན་ཏེ། ཡང་དག་
༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
་་་་པའི་དོན་རྟོགས་པས་རྫོགས་པའི་སངས་རྒྱས་ཏེ་ཤེས་བྱ་ཇི་ལྟ་བ་དང་ཇི་སྙེད་པ་་
རྟོགས་པས་རང་དོན་ཕུན་སུམ་ཚོགས་པའོ། །སྔ་མ་ནི་ཁྱད་པར་བརྒྱད་དང་ལྡན་
པའི་རྟེན་འབྲེལ་གསུང་པའི་སྒོ་ནས་གཞན་དོན་སྒྲུབ་པའི་ཡོན་ཏན་དང་ལྡན་པ་སྟེ།
ཞི་བསྟན་པ་ཡན་ཆད་ཀྱིས་བསྟན་ཏོ། །གཉིས་པ་ཤུགས་ལ་མཚོན་པའི་ངག་གི་དོན་
ནི་དགོས་འབྲེལ་ཡན་ལག་བཞིས་མཚོན་པ་སྟེ། བསྟན་ཆོས་འདིའི་བརྗོད་བྱ་ནི་་
ཁྱད་པར་བརྒྱད་དང་ལྡན་པའི་རྟེན་འབྲེལ་སྟེ། དོན་གཅིག་མིན་ཡན་ཅད་ཀྱིས་སོ།།
སྒྲའི་དགོས་པ་ནི་བརྗོད་བྱ་རྟོགས་པ་སྟེ། བསྟན་པ་ཞེས་པ་སྟེ་དེས་རྟོགས་པ་་་་་
འཕངས་པའོ། །དགོས་པའི་དགོས་པ་ལ་གཉིས་ཏེ། གནས་སྐབས་དང༌། མཐར་
ཐུག་པའི་འོ། །དང་པོ་ནི་ཉོན་མོངས་པ་ཞི་བ་སྟེ་སྤངས་པས་འབྲས་བུ་སྐྱེ་རྒ་
སོགས་པའི་སྡུག་བསྔལ་ཞི་བའི་སྒོ་ནས་ས་བཅུའི་རྟོགས་པ་ཐོབ་པ་ནི་སྤྲོས་པ་ཉེར་་་་
ཞེས་པས་བསྟན་ཏོ། །མཐར་ཐུག་པའི་དགོས་པའི་དགོས་པ་ནི་སངས་རྒྱས་ཀྱི་ས་མི་
གནས་པའི་མྱ་ངན་ལས་འདས་པ་ཐོབ་པ་སྟེ་ཆོས་སྐུས་འཁོར་བ་ལ་མི་གནས་ལ།
གཟུགས་སྐུས་མྱ་ངན་ལས་འདས་པ་ལ་མི་གནས་པར་དོན་མཛད་པ་སྟེ་ཞི་ཞེས་པས་
༑འབྲེལ་པ་ནི་གཉིས་ཏེ་སློབ་དཔོན་ཀླུ་སྒྲུབ་ཐབས་དེས་བསམ་པའི་བསྟན་
ཆོས་རྩ་བ་ཐབས་ལས་བྱུང་བར་གནས་པའི་འབྲེལ་བ་དང༌། བསྟན་ཆོས་ནི་ཐབས་
སོ༑ ༑དེའི་དོན་ཤེས་རབ་གསུམ་གྱིས་ཉམས་སུ་བླངས་པ་ལས་མི་གནས་པའི་མྱ་
ངན་ལས་འདས་པ་ཐོབ་པ་ནི་ཐབས་ལས་བྱུང་བ་སྟེ། དེ་ལྟར་གཉིས་སུ་སློབ་དཔོན་
ཟླ་གྲགས་ཀྱིས་བཤད་དོ། །དེ་ལྟ་བུའི་དགོས་འབྲེལ་དང་ཤུགས་ལ་མཚོན་པས་
གཞན་དག་བསྟན་ཆོས་ལ་འཇུག་པར་བྱེད་པ་སྟེ་དེའི་དོན་དུའོ། །གསུམ་པ་ཚིག་
དོན་ལ་གཉིས་ཏེ། ཁྱད་པར་དུ་བྱ་བ་རྟེན་འབྲེལ་གྱི་ཚིག་དོན་དང༌། ཁྱད་པར་དུ་
༡༠

༄༅། །རྐྱེན་བརྟག་པའི་རབ་བྱེད།
བྱེད་པ་འགག་པ་མེད་པ་ཨེ་དེ་པའི་ཚིག་དོན་ནོ། །དང་པོ་ནི་གང་གིས་རྟེན་ཅིང་་
ཞེས་པ་རྐང་པ་དང་པོ་སྟེ། འདི་ལ་སྒྲའི་སྒོ་ནས་ཚིག་དོན་བཤད་པ་དང༌། དོན་གྱི་
རྗེས་སུ་འབྲངས་ཏེ་ཚིག་དོན་བཤད་པ་གཉིས་ལས་དང་པོ་ལ་གསུམ་གྱིས་སྟོན་ཏེ།
སློབ་དཔོན་བུ་ཏ་བ་ལི་ཏའི་བསམ་པ་བླངས་པའི་སྒོ་ནས་ཚིག་དོན་བཤད་པ་དང༌།
དེ་ལ་སློབ་དཔོན་གཞན་དང་བྷ་ཕྱ་ཀིར་ཏིས་བརྗོད་པའི་སྐྱོན་སྤངས་བ་དང་། བྷ་ཕྱ་
ཀིར་ཏིའི་འདོད་པ་བླངས་ཏེ་ཟླ་གྲགས་ཀྱིས་སུན་དབྱུང་བ་གསུམ་གྱིས་ཟླ་གྲགས་་་་
འཆད་དོ། །དེ་ལ་སྤྱིར་དབུ་མའི་རྩ་བ་ལ་འགྲེལ་བ་མང་པོ་ཡོད་པ་ལས་རྩོད་ལ་ཡོད་
དེ༑ བུ་ཏ་བྷ་ལི་ཏས་དང་པོར་མཛད་དེ་ཐལ་འགྱུར་དུ་བཀྲལ། ཀ་ལ་འཇིགས་མེད་
ཀླུ་སྒྲུབ་ཉིད་ཀྱིས་མཛད་པར་གྲགས་ན་ཡང་པ་ར་ན་རེ་མིན་ཟེར། བུ་ཏ་བ་ལི་ཏའི་
གཏིང་ལ་བྷ་ཕྱ་ཀིར་ཏིས་ཤེས་རབ་སྒྲོན་མ་མཛད་པས་སྔར་གྱི་ཐལ་འགྱུར་སུན་ཕྱུང་
ནས་རང་རྒྱུད་དུ་བཀྲལ། དེའི་ཕྱིས་ཟླ་གྲགས་ཀྱིས་རང་རྒྱུད་སུན་ཕྱུང་ནས་བུ་ཏ་པ་
ལི་གཞུང་བསྐྱངས་ཏེ་ཐལ་འགྱུར་དུ་བཀྲལ་བ་དང་བཞིའོ། །དང་པོ་ལྟར་ན་རྟེན་
འབྲེལ་ཞེས་པའི་སྒྲ་ནི་པྲ་ཏི་ཏྱ་སཾ་པ་ཏ་ཡ་ཞེས་ཡོད་ལ། པྲ་ཏི་ཞེས་པ་སྐད་ཀྱི་བྱིངས་
ཡིན་ཏེ། རྟོགས་པའི་དོན་ཡིན་པ། ཏྱ་ཞེས་པ་ཨེ་ཏི་སྟེ་སྒྲའི་རྐྱེན་ཡིན་པས། དེ་སྐད་
ཀྱི་བྱིངས་བསྐུར་བས་རྒྱུ་དང་རྐྱེན་ལ་བརྟེན་ནས་ཞེས་པར་བཏང་སྟེ། སྐད་བྱིངས་
དོན་ནི་སྟོབས་ལྡན་ཡང་། །ཉེ་བར་བསྒྱུར་བས་ཟིལ་ནོན་འགྱུར། །གང་གའི་ག་ནི་
མངར་མོད་ཀྱི། །རྒྱ་མཚོའི་རོ་ནི་ཇི་བཞིན་ནོ། །ཞེས་པ་ལྟ་བུར་རྐྱེན་གྱིས་བསྒྱུར་
བས་དེ་ལྟ་བུ་ལ་འཇུག་གོ །ས་མུད་པ་ཏ་ཡ་ཞེས་པ་སྐྱེ་བའི་དོན་ཡིན་པས་ན་རྟེན་
འབྲེལ་གྱི་སྒྲའི་དོན་ནི་བརྟེན་ནས་སྐྱེ་བའོ། །གཉིས་པ་གཞན་གྱི་གླན་ཀ་སྤང་བ་ནི།
སློབ་དཔོན་ཁ་ཅིག་ན་རེ་བུ་ཏ་པ་ལི་ཏའི་སྒྲའི་དོན་ལྟར་ན་འབྲས་བུ་ནི་བྱེ་པ་པོ་་་་་
༡༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཡིན་ལ། བརྟེན་ནས་ཞེས་པ་སྐྱེ་བ་གཉིས་ནི་བྱས་པ་ཡིན་པས་བྱ་བ་དེ་གཉིས་བྱེད་
པ་པོ་དེ་ལ་དུས་མི་མཉམ་པ་དང༌། མཉམ་པར་བརྟག་དྲིང་ན། དང་པོ་མི་འཐད་དེ་
བརྟེན་ནས་ཞེས་པ་སྔ་ལ་སྐྱེ་བ་ཕྱིས་ཡོད་པར་འདོད་ན། ཡོད་པའི་ཆོས་རྒྱུ་རྐྱེན་ལ་
བརྟེན་ནམ། འོན་ཏེ་མེད་པའི་ཆོས་ཤིག་རྟེན། དང་པོ་མི་འཐད་དེ་བུམ་པ་གྲུབ་ཟིན་
པ་འདི་ཡང་རྫ་མཁན་ལ་སོགས་པའི་རྒྱུ་ལ་རྟེན་པར་ཐལ་བས་སོ། །གཉིས་པ་ལྟར་
ཡང་མི་འཐད་དེ་རི་བོང་རྭ་ཡང་རྒྱུ་ལ་རྟེན་པར་ཐལ་བས་སོ། །རྟེན་པ་དང་སྐྱེ་བའི་
བྱ་བ་གཉིས་དུས་གཅིག་ཏུ་ཡོད་པར་ཡང་མི་འཐད་དེ། དུས་མཉམ་པ་ལ་བརྟེན་
ནས་ཞེས་པའི་རིམ་པ་སྟོན་པའི་ཚིག་གི་དོན་སྦྱར་པ་མི་འཐད་པས་མ་ལེགས་ཤེའོ།།
དེ་ལ་ཉེས་པ་དེ་སྤང་བ་ནི་ཉེས་པ་མེད་དེ་ཁྱོད་རང་གི་ལྟར་ན་རྟེན་འབྲེལ་གྱི་སྒྲའི་་་་་
དོན་གང་ཡིན་ཏེ། ཁྱོད་རང་ལྟར་ན་ཡང་བརྟེན་ནས་སྐྱེ་བ་ལས་མི་སྙེད་པས་ཕྱིའི་
སྐྱོན་སྒོ་ལ་རྒལ་བར་མི་རིགས་དེ་ཉེས་པ་དང་ལྡན་པར་མཚུངས་སོ། །གལ་ཏེ་ཁྱོད་
ན་རེ་རྒྱུའི་དུས་ན་འབྲས་བུ་དངོས་པོ་ལ་མེད་ཀྱང་བློས་ཡོད་པར་སྒྲོས་བཏགས་ནས་
རྒྱུ་ལ་བརྟེན་ནས་སྐྱེ་ཞེས་བྱ་ལ། སྔ་ཕྱིར་འཇོག་ཟེར་ན། ངེད་ཀྱིས་ཀྱང་དེ་ལྟར་
གཞག་པར་ཅིའི་ཕྱིར་མི་ནུས་ཏེ་མཚུངས་སོ། །གཞན་ཡང་བྱ་བ་གཉིས་དུས་མཉམ་
པ་གོ་རིམ་ཚིག་གི་བྱ་བ་མི་འཐད་ཅེས་བྱ་བ་མ་གྲུབ་སྟེ། དཔེར་ན་འཇིག་རྟེན་ན་
དུས་མཉམ་པ་ལ་ཡང་གོ་རིམ་གྱི་སྒྲ་སྦྱར་ཏེ་ཁ་གདངས་ནས་ཉལ་ཞེས་པ་ལྟ་བུའོ།
དེས་ན་ཉེས་པ་དེ་མེད་དོ། །བྷ་ཕྱ་ཀིར་ཏིས་སྐྱོན་བརྗོད་པ་ནི་པྲ་ཏི་ཞེས་མ་ནིང་གི་
དོན་ཡུལ་ངེས་པ་མེད་པ་ལ་འཇུག་ལ། ཏྱ་ཞེས་པ་ཕྲད་ཅིང་ལྡན་པའི་དོན་ཡིན་པས་
རྟེན་འབྲེལ་ལ་སྦྱར་དུ་མི་བཏུབ་སྟེ། རྟེན་འབྲེལ་ནི་རྒྱུ་འབྲས་སོ་སོར་ཡུལ་ངེས་པ་
ཡིན་པས་མ་ནིང་གི་དོན་ཡུལ་ངེས་མེད་མི་འཐད། ཏྱ་ཞེས་པ་འདུས་ཤིང་ཕྲད་པ་
༡༢

༄༅། །རྐྱེན་བརྟག་པའི་རབ་བྱེད།
ཡིན་པ་ལ་གཟུགས་ཅན་མ་ཡིན་པ་སེམས་དང་སེམས་ལས་བྱུང་ལ། དབང་པོ་དང་
ཡུལ་རྒྱུ་གཟུགས་ཅན་དང་འདུས་པ་མི་འཐད་དེ། འཕྲད་ཅིང་འདུས་པ་གཟུགས་
ཅན་གྱི་ཕན་ཡོན་ཡིན་ལ། སེམས་དང་སེམས་བྱུང་བ་ཡུལ་དང་ཕྱོགས་ན་མི་གནས་
པས་ཤེའོ། །ཉེས་པ་དེ་ནི་ཤིན་ཏུ་ཡང་མེད་དེ་བུ་ཏ་པ་ལི་ཏ་པྲ་ཏིའི་དོན་ཁྱེད་ཀྱིས་
སུན་ཕྱུང་བ་ལྟར་ཉེས་པ་གཉིས་པོ་དེ་མི་འོང་སྟེ། གཟུགས་ཅན་མ་ཡིན་པ་ལ་ཡང་
ལྡན་ཞིང་འདུས་པ་མདོ་ཉིད་ལས་གསུངས་པས་ཏེ། རྒྱུན་དུ་ཞུགས་པ་ལ་སོགས་
པའི་ཐོབ་བོ་ཞེས་གསུངས་པས་དེ་ཐོབ་པ་དང་ལྡན་པ་དོན་གཅིག་པས་ཤེའོ། །དོན་
གསུམ་པ་བྷ་ཕྱ་ཀིར་ཏིའི་བསམ་པ་བླངས་ཏེ་སུན་དབྱུང་བ་ནི། སློབ་དཔོན་ཟླ་་་
གྲགས་ནི་བྷ་ཕྱ་ཉིད་ཀྱི་ལྟར་ན་རྟེན་འབྲེལ་གྱི་སྒྲའི་དོན་ནི་ཇི་ལྟ་བུ་ཡིན་ཞེ་ན། དེ་ན་
རེ་རྟེན་འབྲེལ་གྱི་དོན་ནི་མདོ་ཉིད་ནས་བཤད་པ་དང་། ཀླུ་སྒྲུབ་ཉིད་ཀྱིས་གསལ་
བར་བཤད་པ་གང་ཡིན་པ་སྟེ། གང་གི་སྟོབས་ཀྱིས་གང་འབྱུང་བ་ཡིན་ཏེ། མདོ་
ལས་འདི་ཡོད་པས་འདི་འབྱུང་བ་སྟེ། འདི་ལྟར་མ་རིག་པའི་སྟོབས་ཀྱིས་འདུ་བྱེད་
དོ༑ ༑འདི་སྐྱེས་པའི་ཕྱིར་འདི་སྐྱེ་སྟེ། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་ཞེས་
པ་དང༌། ཀླུ་སྒྲུབ་ཀྱིས་ཀྱང་དོན་དེ་ལྟར་གསུངས་པས་ན་སྒྲའི་དོན་ནི་དེ་ཡིན་ཞེའོ། །
ཟླ་གྲགས་ན་རེ་བུ་ཏ་པ་ལི་ཏ་དང་བྷ་ཕྱའི་དེ་ལ་དོན་གཅིག་པས་ན་སྐོན་འའོང་ན་་་་་་་་
གཉིས་ཅར་ལ་འོང་ལ། མི་འོང་ན་ཡང་གཉིས་ཅར་ལ་མི་འོང་བར་འགྱུར་ཏེ། གང་
གི་སྟོབས་ཀྱིས་གང་འབྱུང་བ་དེ་ཉིད་རྒྱུ་རྐྱེན་ལ་བརྟེན་ནས་སྐྱེས་པ་ཡིན་པས་སོ། །
གཞན་ཡང་རྟེན་འབྲེལ་གྱི་སྒྲའི་དོན་སློབ་དཔོན་བུ་ཏ་པ་ལི་ཏས་བཤད་པ་ལྟར་པྲ་ཏི་
དང་ཏྱ་ས་མུད་པ་ཏ་གསུམ་དུ་གནས་པ་ལ། བྷ་ཕྱ་ཀིར་ཏིས་གསུམ་དུ་ཕྱེ་ནས་་་་་
བཤད་པ་མ་ཤེས་པས་ཀྱང་སྐྱོན་དང་བཅས་པའོ། །དེས་ན་བུ་ཏ་པ་ལི་ཏའི་བཤད་
༡༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པ་ལྟར་འཐད་ཅེའོ། །གཉིས་པ་དོན་གྱི་སྒོ་ནས་རྟེན་འབྲེལ་གྱི་ཚིག་གི་དོན་བཤད་
པ་ལན་ཏེ། ངག་དོན་དང༌། བརྒལ་པ་གསུམ་གྱིས་ལན་གདབ་པའོ། །ངག་དོན་ནི་
བུ་ཏས་སྤྱིར་ཆོས་གསུངས་ལ་བདེན་པ་གཉིས་ཀྱི་སྒོ་ནས་གསུངས་པས། འཕགས་
པས་ཀྱང་བདེན་པ་གཉིས་ཀྱི་སྒོ་ནས་བསྟོད་པ་ཡིན་ཏེ། རྐང་པ་དང་པོས་ཀུན་རྫོབ་
ཀྱི་བདེན་པ་བསྟན། ཁྱད་པར་བརྒྱད་ཀྱིས་དོན་དམ་པའི་བདེན་པ་བསྟན་ཏེ། བྱིས་
པ་དང་འཕགས་པའི་བློའི་སྣང་བ་གཉིས་ལ་ལྟོས་ནས་སོ། །དེ་ལ་རྟེན་འབྲེལ་ནི་
བྱིས་པའི་སྣང་བ་ཀུན་རྫོབ་ཀྱི་བདེན་པ་སྟེ། དེའི་དོན་ནི་རྒྱུ་དང་རྐྱེན་སྔ་མ་ལ་བརྟེན་
ནས་འབྲས་བུ་ཕྱི་མ་རྣམས་སྐྱེ་བ་ནི་རྟེན་འབྲེལ་གྱི་དོན་ནོ། །བུ་ཏ་དང་པོ་དེའི་མི་
རྟོག་པ་ལ་རྟེན་འབྲེལ་དེ་ལྟ་བུ་སྣང་བ་མེད་དེ། འགག་པ་ལ་སོགས་པ་གང་ཡང་ཡེ་
ཤེས་དེ་དག་གི་ཡུལ་ན་མེད་དོ། །དོན་གཉིས་པ་བརྩད་པ་སྤང་པ་ལ་གསུམ་ལས་
དང་པོ་བརྗུད་པ་ནི་ཊི་ཀ་འཁན་གཞན་དག་ནི་སློབ་དཔོན་གྱི་མཆོད་བརྗོད་འདི་ལ་་
རང་གི་ཚིག་དང་འགལ་བ་དང༌། འཇིག་རྟེན་གྱི་གྲགས་པ་དང་འགལ་བ་དང༌།
རིགས་པ་དང་འགལ་བ་དང་། ལུང་དང་འགལ་བ་དང་བཞི་ཡོད་དེ། དེ་ལ་རྐང་པ་
དང་པོས་རྒྱུ་ལ་བརྟེན་ནས་སྐྱེ་བ་དང་འགག་པར་བཤད་པ་འགག་པ་མེད་པ་ཨེ་དེ་་་་
བཀག་པས། ངའི་མ་མོ་གནམ་ཞེས་པ་ལྟར་རང་གི་ཚིག་དང་འགལ་ལོ། །འཇིག་
རྟེན་ན་སྐྱེ་བ་འགག་པ་ལ་སོགས་པ་དང་ལྡན་པར་ནམ་པ་གྲུབ་པ་དང་། ཆག་པ་ཨེ་
དེ་བར་གྲགས་པས་གྲགས་པ་དང་འགལ་ལོ། །རིགས་པ་དང་འགལ་བ་མི་རྟག་པ་
དང་བྱས་པ་རྟགས་ལ་བརྟེན་ཏེ་འགྲུབ་པས་རིགས་པ་དང་འགལ་ལོ། །ལུང་ལས།
ཀྱེ་མ་འདུ་བྱེད་རྣམ་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །ཞེས་པ་དང་ཡང་
འགལ་ལོ། །ཞེས་གཞན་དག་སྐྱོན་བརྗོད་དོ། །སྐྱོན་དེ་དག་མེད་དེ་དེ་ལ་དང་པོ་
༡༤

༄༅། །རྐྱེན་བརྟག་པའི་རབ་བྱེད།
རང་གི་ཚིག་དང་འགལ་བ་ནི་གཞི་གཅིག་མ་དང་མོ་གཤམ་ཡིན་བྱས་ན་འགལ་གྱི།
གཞི་ཐ་དད་པ་ལ་མ་དང་མོ་གཤམ་མི་འགལ་བ་ལྟར། རྟེན་འབྲེལ་དུ་གསུངས་པ་
ནི་ཀུན་རྫོ་བ་ཏུ་ཡིན་ལ། དེ་བྱིས་པའི་བློའི་ཡུལ་དུ་སྐྱེ་འཇིག་ཡོད་པར་བསྟན་པ་
ཡིན་ལ། འགག་པ་དང་ཆད་པ་མེད་པར་བཤད་པ་ནི་དོན་དམ་པར་ཏེ། འཕགས་
པའི་ཡེ་ཤེས་ཀྱི་ངོ་ན་མེད་པར་བསྟན་པ་ཡིན་པས་རང་གི་ཚིག་དང་འགལ་བ་ག་ལ་་
ཡོད། དེ་ཉིད་ཀྱི་ཕྱིར་ན་འཇིག་རྟེན་གྱི་གྲགས་པ་དང་འགལ་བ་ལ་སོགས་པའི་་
གསུམ་བར་ལ་མེད་དེ་སྐྱེ་འཇིག་དང་གྲགས་པ་དང་རིགས་པས་དེ་ད་གྲུབ་པ་་་་་་
དང༌། ལུང་ལས་དེ་གཉིས་ཡོད་པར་གསུངས་པ་ཀུན་རྫོབ་ཏུ་ཡིན་པའི་ཕྱིར་སྐྱེ་་་་
འཇིག་མེད་པར་མི་འདོད་ཡོད་པར་འདོད་པས་སོ། །བརྒལ་བ་གཉིས་པ་ནི་སློབ་
་གཞན་དག་ན་རེ་ཉེས་པས་སྔར་གྱི་དེ་དག་དེ་ལྟར་མི་འོང་ཡང་། ཉེས་པ་་་
གཞན་དག་ཡོད་དེ་འགག་པ་མེད་པ་ཆད་མེད་པ་ཞེས་པའི་གོ་རིམ་མི་འཐད་དེ།
ཕྱིར་སྐྱེ་བའི་སྔོན་དུ་སོང་ནས་འགག་པ་ཕྱིས་འབྱུང་བ་ཡིན་པས་ན། སྐྱེ་བ་མེད་པ་
འགག་མེད་པར་འགྱུར་བས་དེ་ལྟར་བསྟན་པར་རིག་པ་ལས་མ་བསྟན་པས་ན་གོ་་་་་
རིམ་ལོག་པའི་ཉེས་པ་ཆགས་སོ་ཞེའོ། །སྐྱོན་དེ་སྤང་མེད་དེ། སྐྱེ་བ་དང་འགག་པ་
ལ་སྔ་ཕྱིར་ངེས་པ་མེད་དེ། སྐྱེ་བའི་སྔོན་དུ་འགག་པ་འགྲོ་ལ། འགག་པའི་སྔོན་དུ་
ཡང་སྐྱེ་བ་འགྲོ་བས་དེ་གཉིས་གོ་རིམ་ངེས་པ་མེད་དོ་ཞེས་བསྟན་པའི་ཕྱིར་གོ་རིམ་་་་
འདི་ལྟར་མཛད་པས་སོ། །གལ་ཏེ་ཁྱེད་ལྟར་འགག་པའི་སྔོན་དུ་སྐྱེ་བ་འགྲོ་བར་
ངེས་ན་མ་འགགས་པའི་སྐྱེ་བ་ཡོད་པར་འགྱུར་ན། དེ་ཡང་མི་སྲིད་དོ། །དེས་ན་ཚེ་
སྔ་མའི་འགག་པ་འདིའི་སྐྱེ་བ་སྔོན་དུ་འགྲོ་ལ། འདིའི་འགག་པ་སྔོན་དུ་འདིའི་སྐྱེ་བ་
འགྲོ་བས་ན་སྐྱེ་འགག་ལ་གོ་རིམ་ངེས་པ་མེད་པར་བསྟན་པའི་དོན་ཡིན་པས་ཉེས་་་་
༡༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པ་མེད་དོ། །བརྩད་པ་གསུམ་པ་ནི་སངས་རྒྱས་ལ་སྟོབས་དང་མི་འཇིགས་པ་ལ་
སོགས་པའི་ཡོན་ཏན་མང་པོ་ཡོད་བཞིན་དུ་དེའི་སྒོ་ནས་བསྟོད་པ་མི་བྱེད་པ་ཁྱད་་
པར་བརྒྱད་ལྡན་གྱི་རྟེན་འབྲེལ་གསུངས་པའི་སྒོ་ནས་བསྟོད་པ་ཅིའི་ཕྱིརཏེ་མི་་་་་་་་
རིགས་སོ་ཞེས་པའོ། །ལན་དུ་ཡོན་ཏན་དཔག་ཏུ་མེད་པ་ཡོད་ཀྱང་གཞན་གྱི་མི་སྟོད་
པར་རྟེན་འབྲེལ་དེ་ལྟ་བུ་གསུངས་པའི་སྒོ་ནས་བསྟོད་པ་ནི་རྩ་བ་རབ་ཀྱི་བརྗོད་བྱ་་་
ཁྱད་པར་བརྒྱད་དང་ལྡན་པའི་རྟེན་འབྲེལ་ཡིན་པས་ན། བརྗོད་བྱ་གཏན་ལ་དབབ་
པའི་དགོས་པ་ཡོད་ནས། དེའི་སྒོ་ནས་བསྟོད་པའོ། །དེ་རྣམས་ཁྱད་པར་དུ་བྱ་བ་
རྟེན་འབྲེལ་གྱི་ཚིག་དོན་རྫོགས་སོ། །གཉིས་པ་ཁྱད་པར་དུ་བྱེད་པ་འགག་པ་མེད་
པ་ཨེ་དེ་བའི་ཚིག་དོན་ནི་དོན་དམ་པར་ཁྱད་པར་བརྒྱད་པོ་དེ་དག་མེད་ལ། ཀུན་
རྫོབ་འཁྲུལ་ངོ་ལ་ཡོད་པར་བུ་ཏ་པ་ལི་ཏས་བཤད་དེ། དེ་ལྟར་འཐད་ཅེསཟླ་་་་་
གྲགས་འཆད་པའོ། །འགག་པ་ནི་སྐྱེས་ནས་སྐད་ཅིག་གཉིས་པར་མི་གནས་པའོ། །
སྐྱེ་བ་ནི་རྒྱུ་རྐྱེན་འཚོགས་པ་ལས་སྔ་ན་མེད་པའི་ངོ་བོ་ཐོབ་སྟེ། དེ་གཉིས་མེད་པ་
དོན་དམ་པར་རོ། །གཞན་རྣམས་ཀྱི་མེད་པ་ཡང་དེ་ལྟར་རོ། །དང་པོ་ནི་བུམ་
པ་ཆག་སྟེ་གྱོ་མོར་གྱུར་བ་ཨེ་དེ་པའོ། །རྟག་པ་ནི་སྔ་ཕྱི་མི་འགྱུར་བར་ཐེར་ཟུག་
ཏུ་གནས་པ་སྟེ་ནམ་མཁའ་དང་རྡུལ་ཕྲ་རབ་ཨེ་དེ་པའོ། །འོང་བ་ནི་གྲོང་གཞན་་
ནས་འདིར་འོང་བའམ་འདི་ནས་གཞན་དུ་འགྲོ་བའོ། །འགྲོ་བ་ཞེས་པ་འགྲོ་བ་་་་
པོ་ལས་ཐ་དད་པའི་བྱ་བའོ། །ཐ་དད་པ་ནི་བུམ་པ་ལ་སོགས་པའི་མི་འདྲ་རྣམས་
སོ༑ ༑དོན་གཅིག་པ་ནི་ཟླ་དང་བྲལ་བ་གཅིག་པ་ལྟ་བུའོ། །མིན་པ་པ་ནི་དོན་དམ་
པར་མ་གྲུབ་པའོ། །སྤྲོས་པ་ཉེར་ཞི་ཞེས་པ་ལ་སྤྲོས་པ་ནི་འཁོར་བའི་རྒྱུན་དང་ལྡན་
པར་འཇུག་པ་སྟེ་སྡུག་བསྔལ་གྱི་བདག་ཉིད་རྒྱུ་ལས་དང་ཉོན་མོངས་པ་ལས་བྱུང་་་་
༡༦

༄༅། །རྐྱེན་བརྟག་པའི་རབ་བྱེད།
བའི་ཉོན་མོངས་པ་ཚུལ་བཞིན་མ་ཡིན་པ་ཡིད་ལ་བྱེད་པ་སྟེ། ཆགས་པ་དང་སྡང་བ་
དང་ཕྱིན་ཅི་ལོག་གི་རྟོག་པ་གསུམ་ལས་བྱུང་སྟེ། དེ་གསུམ་ལས་འདོད་ཆགས་ཞེ་
སྡང་གཏི་མུག་བྱུང་བས་ན་སྡུག་བསྔལ་གྱི་རྒྱུ་དེ་ལྟ་བུ་ནི་སྤྲོས་པའོ།།ཡང་ན་སྤྲོས་པ་
ནི་སྡུག་བསྔལ་གྱི་རྩ་བ་སྟེ་སྡུག་པའི་རྣམ་རྟོག་ལ་སོགས་པ་གསུམ་གྱི་རྩ་བ་དངོས་་་་
པོར་མངོན་པར་ཞེན་པ་ཡིན་ཏེ། དེ་ལས་འཁོར་བ་སྐྱེ་རྒ་ན་འཆིའི་རང་བཞིན་བྱུང་
བས་ན་སྤྲོས་པའོ། །སྤྲོས་པ་དེ་ལྟ་བུ་ཉེ་བར་ཞུ་བ་ནི་སྤྲོ་པ་སྟེ་དངོས་པོར་མངོན་པར་
ཞེན་པ་དང་ཆོས་ཐམས་ཅད་སྟོང་པར་རྟོགས་པ་འགལ་བས། དེ་རྟོགས་པ་རྒྱུད་ལ་
སྐྱེད་པའི་སྒོ་ནས་དངོས་འཛིན་ལོག་པས་༼ རྒྱུ་ལོག་པས། མཆན།༽འབྲས་བུ་སྐྱེ་རྒ་ན་
འཆིའི་རང་བཞིན་གྱི་འཁོར་བའི་སྤྲོས་པ་ལོག་སྟེ་སྐྱེ་རྒ་ལ་སོགས་པ་དང་བྲལ་བ་་་་་
ཐོབ་པ་ནི་སྤྲོས་པ་ཉེར་ཞི་སྟེ་གནས་སྐབས་ཀྱི་དགོས་པའོ། །ཞི་ཞེས་པ་ནི་མཐར་
ཐུག་གི་དགོས་པ་སྟེ་སྐུ་གསུམ་གྱི་རང་བཞིན་མི་གནས་པའི་མྱ་ངན་ལས་འདས་པ་་་
ཐོབ་སྟེ། ཆོས་སྐུས་འཁོར་བར་མི་གནས་སྐུ་གཉིས་ཀྱིས་མྱ་ངན་ལས་འདས་པར་མི་
གནས་པའོ།། །བསྟན་པ་ཞེས་པ་ནི་རྟོགས་པའི་དོན་སྒྲའི་དགོས་པ་སྟེ། ཁྱད་པར་
བརྒྱད་ལྡན་གྱི་རྟེན་འབྲེལ་རྟོགས་པའི་ཤེས་རབ་བོ། །རྫོགས་པའི་སངས་རྒྱས་སྔར་
བཤད་དེ་སཾ་མག་སཾ་བུ་ཏའོ། །སྨྲ་རྣམས་ཀྱི་དམ་པ་ཅེས་པ་ནི་སྤྱིར་སྨྲ་བ་ནི་ཆོས་སྨྲ་
བ་སྟེ། ཕྱི་རོལ་ཉན་ཐོས་རང་རྒྱལ་པོ་དེ་བུ་ཏ་རྣམས་ལ་ཆོས་སྨྲ་བ་རྣམས་ཀྱི་དམ
པའམ་མཆོག་གམ་གཙོ་བོ་ནི་བུ་ཏྭའོ། །ཅིའི་ཕྱིར་དེ་རྣམས་ཀྱི་དམ་པར་འགྱུར་ཞེ་ན་
ཁྱད་པར་དང་ལྡན་པའི་རྟེན་འབྲེལ་གྱིས་རྟོགས་ནས་གསུང་བའོ། །དེ་ལ་ཕྱི་རོལ་
བའི་ཆོས་སྨྲ་བ་ལ་རྟེན་འབྲེལ་གསུང་བ་མེད་དེ། རྒྱུ་མེད་དང་མི་མཐུན་པའི་རྒྱུ་་
བདག་དང་དབང་ཕྱུག་ཨེ་དེ་བ་རྟག་རྒྱུར་འདོད་པས་སོ། །ཉན་རང་གི་སྨྲ་བ་ལ་
༡༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འགག་པ་མེད་པ་ཨེ་དེ་པ་ཁྱད་པར་དུ་བྱས་པའི་རྟེན་འབྲེལ་སྟོན་པ་མེད་དེ། རྟེན་
འབྲེལ་སྐྱེ་འགག་ཏུ་བདེན་པ་མེད་པར་འདོད་པས་སོ། །བྱང་སེམས་སྨྲ་བ་ལ་ཁྱད་
པར་བརྒྱད་ལྡན་གྱི་རྟེན་འབྲེལ་སྟོན་པ་ཡོད་ཀྱང་བུ་ཏ་ལ་བསླབས་ནས་སྟོན་གྱི།
རང་གིས་རྟོགས་ནས་སྟོན་པ་མིན་པས་ནའོ།།ཐུ་ཏ་ནི་དེ་དག་རང་གིས་མངོན་སུམ་
དུ་རྟོགས་ཏེ་སྟོན་པས་ན་དམ་པའོ། །དེ་ལ་ཞེས་པ་ཡུལ་དུ་བཞག་པའོ། །ཕྱག་
འཚལ་བ་ནི་དད་པ་གསུམ་གྱིས་སོ། །བུ་ཏ་པ་ལི་ཏའི་གཞུང་བརྐྱང་སྟེ་ཟླ་གྲགས་
རང་གི་ལུགས་སུ་མཆོད་པ་བརྗོད་པའི་བཤད་པའོ། །ཏི་ཁ་འཁན་པོ་གཞན་དག་ན་
རེ་སྔར་གྱི་ལྟར་བུ་ཏ་པ་ལི་ཏས་ཁྱད་པར་བརྒྱད་དགག་པ་དོན་དམ་དུ་བཀག་པ་པ་་་་་
ཡིན་ལ་ཀུན་རྫོབ་ཏུ་བརྒྱད་ཆར་མ་བཀག་སྟེ་ཡོད་པར་བཤད་པ་ནི་ཀླུ་སྒྲུབ་ཀྱི་
དགོངས་པ་མ་ཡིན་ཏེ་ནོར་བའོ། །དེ་ལྟར་ཅིས་ཤེས་ན་རྟག་ཆད་གཉིས་ནི་དོན་དམ་
དུ་ཡོད་པ་ཡིན་པས་དགག་པ་མི་འཐད་དེ། དེ་གཉིས་བཀག་ན་ལུང་དང་རིགས་པ་
གཉིས་དང་འགལ་བར་འགྱུར་ཏེ། ལུང་ལས་དགེ་སློང་རྣམས་ཀྱི་ཉོན་མོངས་པ་ཆད་
ནས་རྟག་པ་མྱ་ངན་ལས་འདས་པའི་གནས་ཐོབ་བོ་ཞེས་གསུངས་པ་དང་། རིགས་
པས་ཀྱང་ཆད་པ་དོན་དམ་དུ་ཡོད་དེ་དགེ་སློང་མྱ་ངན་ལས་འདས་པ་ཐོབ་པ་རྣམས་་་
ཀྱི་ཉོན་མོངས་པ་དོན་དམ་པར་མ་ཆད་ན་ཕྱིས་ཡང་སྐྱེ་བར་ཐལ་བ་ལས་མི་སྐྱེ་བས་་་
ཆད་པ་དོན་དམ་ཡིན་ལ། རྟག་པ་མྱ་ངན་ལས་འདས་པ་དོན་དམ་མིན་ན། དེ་ཐོབ་
ནས་ཕྱིར་ལྡོག་པར་ཐལ་བ་ལས་མི་ལྡོག་པས་ན་རྟག་པ་དོན་དམ་པར་ཡོད་ཅེས་་་་་་
པའི་རིགས་པ་དང་འགལ་བར་འགྱུར་བས་ན་རྟག་པ་དོན་དམ་དུ་ཡོད་པས་དེ་
གཉིས་དོན་དམ་དུ་འགག་པ་མི་འཐད་དོ། །གཞན་ཡང་འགྲོ་འོང་ཀུན་རྫོབ་ཏུ་ཡོད་
པ་མི་འཐད་དེ། བྱེ་བྲག་སྨྲ་བའི་འགྲོ་བ་ལས་འགྲོ་བའི་བྱ་བ་ཐ་དད་པ་ནི་ཀུན་ཏུ་
༡༨

༄༅། །རྐྱེན་བརྟག་པའི་རབ་བྱེད།
ཡང་མེད་པས་ན། དེ་ཡོད་པ་མི་འཐད་པས་ཀུན་རྫོབ་ཡོད་པ་དང་དོན་དམ་དུ་མེད་
པ་གཉིས་བཅད་པ་ནི་ནོར་ཞེའོ། །འོ་ན་སློབ་དཔོན་གྱི་དགོངས་པ་གང་ཡིན་ཞེ་ན།
གསུམ་སྟེ་འགག་པ་མེད་པ་ཆད་མེད་པ། །ཐ་དད་དོན་མིན་དོན་གཅིག་མིན་ཏེ་དང་
པོ་ནི་ཀུན་རྫོབ་ཏུ་ཡོད་ལ་དོན་དམ་མེད་པའི་མུ་ཡིན། ཆད་པ་མེད་པ་རྟག་མེད་པ་
གཉིས་ནི་ཀུན་རྫོབ་ཏུ་མེད་ལ་དོན་དམ་ཡོད་པའི་མུ་ཡིན། འགྲོ་བ་དང་འོང་བ་བྱ་བ་
ཐ་དད་པ་ནི་ཀུན་རྫོབ་དོན་དམ་གཉིས་ཆར་དུ་མེད་པའི་མུ་ཡིན་ཞེའོ། །ཟླ་གྲགས་
ཀྱི་ཞལ་སྔ་ནས་ཏི་ཀ་དེས་བུ་ཏ་པ་ལི་ཏའི་དེ་ལྟར་སྐྱོན་བརྗོད་པ་སྤངས་ཏེ། སྔར་གྱི་
ལྟར་འཐད་པར་སྟོན་སྟེ། དེ་ལ་རྟག་ཆད་དོན་དམ་ཡོད་པར་མི་འཐད་དེ། རྟག་ཆད་
ཀྱི་ཆོས་དོན་དུ་འགྲུབ་དགོས་པ་ལ་ཆོས་ཅན་གཅིག་དང་དུ་བྲལ་ཨེ་དེ་བ་དང༌། མུ་
བཞིའི་སྐྱེ་བ་ལ་སོགས་པས་དཔྱད་ན་མ་གྲུབ་པས་དེའི་ཆོས་དོན་དམ་དུ་ཡོད་པ་ག་་་་
ལ་སྲིད། དེ་ན་དེ་གཉིས་དོན་དམ་དུ་ཡོད་པར་འགལ་ལོ། །དེ་ཉིད་ཀྱི་ཕྱིར་ན་ཁྱོད་
ཀྱི་ལུང་རིགས་གཉིས་དང་ཡང་འགལ་བ་མེད་དེ། རྟག་ཆད་ཀུན་རྫོབ་ཏུ་ཡོད་པ་ལ་
དགོངས་ཤིང་ཀུན་རྫོབ་ཏུ་འགྲུབ་པ་ཡིན་གྱི་དོན་དམ་དུ་མ་ཡིན་ནོ། །ཡང་འགྲོ་བ་
དང་འོང་བ་ཀུན་རྫོབ་ཏུ་མེད་ན་འཇིག་རྟེན་ན་འགྲོ་འདི་ནས་འོང་ཞེས་པའི་གྲགས་་་་
པ་དང་འགལ་བས་ཏེ། དེ་གཉིས་ཀུན་རྫོབ་དུ་ཡོད་པས་ན་གཞན་གྱི་ལྟར་མ་ཡིན་
གྱི་སྔར་བཤད་པ་ཁོ་ན་ལྟར་ཡིན་ནོ། །དོན་གཉིས་པ་གཞུང་གི་དོན་ལ་རབ་ཏུ་བྱེད
པ་ཉི་ཤུ་རྩ་བདུན་ལས། དང་པོ་རྐྱེན་བརྟག་པའི་རབ་ཏུ་བྱེད་པ་ལ་དོན་གཉིས་ཏེ།
དམ་བཅའ་བ་དང་། དེའི་འཐད་པའོ། །དང་པོ་ནི་བདག་ལས་མ་ཡིན་ལ་སོགས་
པའི་ཚིག་བཅད་གཅིག་སྟེ། འདི་ལ་གསུམ་སྟེ། ཚིག་གི་དོན་གྱི་སྒོ་ནས་བཤད་པ་
དང༌། ངག་གི་དོན་གྱི་སྒོ་ནས་བཤད་པ་དང༌། སྐབས་སུ་བབ་པའི་དོན་གྱི་སྒོ་ནས་
༡༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བཤད་པའོ། །དེའི་དང་པོ་ལ་དོན་བཞི་སྟེ། རྒོལ་བ་གསུམ་གྱི་ལན་གདབ་པ་
གསུམ་དང༌། ཚིག་སྔ་ཕྱི་མཚམས་སྦྱོར་བའི་སྒོ་ནས་བཤད་པའོ། །དེ་ལ་ཚིགས་སུ་
བཅད་པ་འདིས་སྐྱེ་བའི་མཐའ་བཞི་བཀག་ནས་སྐྱེ་བ་མེད་པར་བསྟན་པའོ། །དེ་
ལྟར་བསྟན་པ་ལ་གླན་ཀ་གསུམ་ལས་དང་པོ་ནི་གོང་དུ་འགག་པ་མེད་པ་དང་ལ་་་་་
བསྟན་ནས་སྐྱེ་མེད་ཕྱིས་བསྟན་པ་དང༌། རྒྱས་བཤད་དུ་སྐྱེ་མེད་དང་པོར་བསྟན་
པས་མདོར་བསྟན་དང་གོ་རིམ་མ་མཐུན་པའི་སྐྱོན་ཆགས་སོ་ཞེ་ན། ལན་ནི་འཇིག་
རྟེན་པའི་གྲགས་པ་དང་བསྟུན་པ་དང༌། གོ་སླ་བའི་དགོས་པ་ཡོད་པ་དང༌། ལོག་
རྟོག་དགག་པའི་དགོས་པ་ཡོད་པས་མདོར་བསྟན་པ་བཟློག་སྟེ་སྐྱེ་བ་མེད་པ་དང་་་་་
པོར་སྒྲུབ་པའོ། །དེ་ལ་འཇིག་རྟེན་ན་དང་ལ་སྐྱེས་ནས་ཕྱིས་འགག་པར་གྲགས་པས་
དེ་དང་བསྟུན་ཏེ། སྐྱེ་བ་མེད་པར་ཐོག་མར་བསྟན་པའོ། །ཡང་ན་སྐྱེ་བ་མེད་པ་དང་
པོར་བསྟན་པས་འགག་པ་མེད་པ་ལ་སོགས་པའི་ཁྱད་པར་ལྷག་མ་གོ་སླ་བས་ཐོག་་
མར་བསྟན་ཏེ། དངོས་པོ་ཐམས་ཅད་ཀྱི་རྩ་བ་སྐྱེ་བ་ཡིན་ཏེ་མདོ་ལས་ཀྱང་སྐྱེ་བ་
འདི་ཡོད་ན་རྒ་བ་དང་ན་བ་དང་རྒུད་པ་ལ་སོགས་པ་གསུངས་སོ། །དེས་ན་དངོས་
པོ་ཀུན་གྱི་རྩ་བ་སྐྱེ་བ་ཡིན་པ་ལ་དེ་དོན་པར་མེད་པར་བསྟན་པས་འགག་པ་ཨེ་དེ་་་་
བ་མེད་པར་རྟོགས་པ་སླ་སྟེ། དངོས་པོ་མ་སྐྱེས་ན་དེ་ལ་འགག་པ་ཨེ་དེ་པ་ན་ལ་
སྲིད་ཅེས་རྟོགས་པར་འགྱུར་བས་སྐྱེ་མེད་དང་པོར་བསྟན་ཏོ། །དངོས་པོའི་རྩ་བ་སྐྱེ་
བ་ཡིན་པར་ངེས་པ་མེད་དེ། སྐྱེ་བའི་སྔོན་དུ་འགག་པ་པོ་དགོས་པས་འགག་པ་ཡང་
རྩ་བ་ཡིན་ཏེ། སྐྱེ་བ་སྔ་མའི་འགག་པ་སྔོན་དུ་མ་སོང་བར་འདི་ནི་སྐྱེ་བ་མི་འབྱུང་
བས་སོ་ཞེ། དེ་ལྟར་དངོས་པོ་ལ་ཡིན་པ་བདེན་ཡང་གཞན་དག་དང་པོ་རྒྱུ་ལས་སྐྱེས་
ནས་ཕྱིས་མི་འཇིག་པར་རྟག་པར་གནས་པ་ལོག་པར་རྟོགས་པ་ཡོད་པས་དེ་དགག་་
༢༠

༄༅། །རྐྱེན་བརྟག་པའི་རབ་བྱེད།
པའི་དོན་དུ་སྐྱེ་བ་མེད་པར་བསྟན་པ་སྟེ། དང་པོར་འགག་པ་མེད་པ་བསྟན་ཀྱང་
དངོས་པོ་རྟག་པར་འདོད་པ་མི་ཁེགས་པས་སོ། །བརྩད་པ་གཉིས་པ་ནི་དེ་ལྟར་སྐྱེ་
མེད་དང་པོ་བསྟན་ན་བརྟག་པར་བྱ་སྟེ། སྐྱེ་བའི་ཁྱད་པར་དགག་པ་ཅི་དགོས། སྐྱེ་
བའི་སྤྱི་བཀག་ནས་སྐྱེ་མེད་དུ་བསྟན་པས་ཆོག་མོད་ཅེ་ན་ཞེས་པའོ། །དེའི་ལན་ནི་
དེ་རབ་ཏུ་མི་གནས་པའི་དབུ་མ་ལ་རང་ལ་ཁས་ལེན་པའམ་ཕྱོགས་སམ་བསྒྲུབ་རྒྱུ་་
ཅི་ཡང་མེད་ཀྱི་གཞན་དག་ཁས་ལེན་པ་བྱུང་ན་ཐལ་འགྱུར་གྱིས་སྒྲོ་འདོགས་གཅོད་
པ་ཙམ་བྱེད་པ་ཡིན། སྐྱེ་བ་བཀག་ཅེས་པ་ཅིག་བསྒྲུབ་བྱར་མི་འདོད་པས་བྱེ་བྲག་
སུན་ཕྱུང་བ་སྟེ། གལ་ཏེ་སྐྱེ་མེད་བསྒྲུབ་བྱར་འདོད་ན་བྱེ་བྲག་ལ་མ་ལྟོས་པས་སྐྱེ་བ་
ཙམ་བཀག་ནས་སྐྱེ་མེད་བསྒྲུབས་པས་ཆོག་པ་ལ། དེ་ལྟར་མི་འདོད་པས་གཞན་
གྱིས་ཇི་ལྟར་བརྟགས་ཤིང་བསམ་པ་འགོག་པས་ན་བརྟག་པ་བཞིར་བྱས་ཏེ་སུན་་་་་་
ཕྱུང་པ་ཡིན་ཞེས་པའོ། །བརྙད་པ་གསུམ་པ་དེ་ལྟར་སྐྱེ་བའི་བྱེ་བྲག་འགོག་ན་དེ་ཁོ་
ནར་ངེས་ཀྱི་མི་མང་མི་ཉུང་བ་ཅིའི་ཕྱིར་ཞེ་ན་ཞེས་དགོས་པའོ། །ལན་ནི་དངོས་པོར་
སྨྲ་བ་རྣམས་དངོས་པོ་རྒྱུ་ལྡན་ལས་སྐྱེ་མེད་དང་རྒྱུ་མེད་དུ་སྐྱེ་བར་འདོད་པ་གཉིས་སུ་
ངེས་ཏེ་དངོས་འགལ་ཡིན་པས་དང་པོ་གསུམ་པ་གཞན་མེད་པས་སོ། །དེ་ལ་རྒྱུ་
མེད་པར་སྨྲ་བ་ལ་བྱེ་བྲག་མེད་ལ། རྒྱུ་ལྡན་གྱི་ཕྱོགས་ལ་འབྲས་བུ་རང་ལས་སྐྱེ་བ་
དང་། འབྲས་བུ་ལས་གཞན་སྐྱེ་བ་དང༌། རང་གཞན་གཉིས་དང་གསུམ་ལས་ད་
མེད་དེ། དེས་ན་བརྟག་པ་དར་ངེས་པ་ཁོ་ནའོ་ཞེས་པའོ། །བཞི་པ་ཚིག་སྔ་ཕྱི་
མཚམས་སྦྱོར་བའི་སྒོ་ནས་བཤད་པ་ལ། རྒྱུ་མེད་པར་སྐྱེ་བར་འདོད་པ་ནི་རྒྱང་ཕན་
པའམ་གཅེར་བུ་པ་སྟེ་རྒྱུ་མེད་པར་སྐྱེ་ན་ཡུལ་དུས་རྣམ་པ་སོ་སོར་ངེས་པ་མེད་པར་་་
ཐལ། ཡང་ན་རྟག་ཏུ་ཡོད་པའམ་ཡང་ན་རྟག་ཏུ་མེད་པར་ཐལ་བས་རྒྱུ་མེད་པ་ལས་
༢༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མི་སྐྱེའོ། །བདག་ལས་སྐྱེ་བར་འདོད་པ་ནི་གྲངས་ཅན་ཏེ་རྒྱུའི་དུས་ན་འབྲས་བུ་ཡོད་
པ་སྐྱེ་བར་འདོད་པས་འབྲས་བུ་རང་ལས་རང་སྐྱེ་བར་འདོད་པའོ། །འདི་ཡང་མི་
འཐད་དེ་ཡོད་པ་སྐྱེ་ན་སྐྱེ་བ་དོན་མེད་པར་འགྱུར་ཏེ་མ་སྐྱེས་པ་ཉིད་ནས་འབྲས་བུ་་་་
གྲུབ་ཟིན་པས་སོ། །ཡང་ན་སྐྱེ་བ་ཐུག་མེད་དུ་ཐལ་ཏེ་ཡོད་པ་སྐྱེ་བའི་ཕྱིར་རོ། །བུམ་
པ་ལྟ་བུ་འགྲུབ་ཅིང་ཡོད་པ་འདི་ཡང་ཡང་ནས་ཡང་དུ་སྐྱེ་བར་འགྱུར་བས་སྐྱེ་བ་ཐུག་
མེད་དུ་འགྱུར་རོ། །གཞན་ལས་སྐྱེ་བར་འདོད་པ་ནི་ཉན་ཐོས་སྡེ་པ་གཉིས་དང་་
སེམས་ཙམ་པ་མན་ཆད་དེ། རྒྱུའི་དུས་ན་འབྲས་བུ་མེད་པ་སྐྱེ་བར་འདོད་པས་་་་་
འབྲས་བུ་རང་ལས་གཞན་པའི་རྒྱུད་ལ་སྐྱེ་བར་འདོད་པའོ། །འདི་ཡང་མི་འཐད་དེ
གཞན་ལས་སྐྱེ་བ་ནི་རྒྱུ་ལ་འབྲས་བུ་མེད་པ་སྐྱེ་བ་ཡིན་ལ། མེད་པ་སྐྱེ་ན་རྒྱུ་ས་བོན
ལ་མྱུ་གུ་མེད་པ་སྐྱེ་བ་ལྟར་རི་བོང་རྭ་ཡང་སྐྱེ་བར་འགྱུར་ཏེ་ཐམས་ཅད་ལས་ཐམས་་
ཅད་སྐྱེ་བར་ཐལ་མེད་པ་སྐྱེ་བ་ཡིན་པའི་ཕྱིར་རོ། །དེ་ལྟར་ཐལ་བ་ལས་མ་ཡིན་པས་
ས་བོན་ལས་མྱུ་གུ་མེད་པ་ཡང་མི་སྐྱེ་ཞེས་ཐལ་བ་ཕར་ལོག་ཚུར་ལོག་གིས་གཞན་་་་་
ལས་སྐྱེ་བ་འགོག་པའོ། །གཉིས་ཀ་ལས་སྐྱེ་བར་འདོད་པ་ནི་གཙོ་བོ་དབང་ཕྱུག་
དང་བཅས་པར་སྨྲ་བའི་གྲངས་ཅན་ཏེ། ཡོན་ཏན་གསུམ་གྱི་རང་བཞིན་གཙོ་བོ་་
ལས་སྐྱེ་བས་རང་ལས་ཀྱང་སྐྱེ། འབྱུང་བ་བཞི་ལས་སྐྱེ་བས་གཞན་ལས་ཀྱང་སྐྱེ་
བར་འདོད་པའོ། །འདི་ཡང་མི་འཐད་དེ་སྔར་རང་དང་གཞན་སོ་སོ་ལས་སྐྱེ་བར་
འདོད་པ་ལ་བརྗོད་པའི་ཉེས་པ་གཉིས་ཀ་གནས་པས་སོ། །དོན་གཉིས་པ་ངག་གི་
དོན་གྱི་སྒོ་ནས་བཤད་པ་ལ་བཞི་སྟེ། རང་བཞིན་མེད་པར་བསྒྲུབ་པ་ལ་དངོས་པོ་
ཡོད་པར་སྨྲ་བ་རྣམས་ཀྱིས་བརྩད་པ་དགོད་པ་དང༌། བརྩད་པ་དེའི་ལན་རང་རྒྱུད་
དུ་སྨྲ་བའི་དབུ་མ་པས་གདབ་ཅིང་རང་རྒྱུད་གྱི་འདོད་པ་བརྗོད་པ་དང༌། རང་རྒྱུད་
༢༢

༄༅། །རྐྱེན་བརྟག་པའི་རབ་བྱེད།
པའི་བསམ་པ་བླངས་ཏེ་ཟླ་གྲགས་ཉིད་གྱིས་སུན་དབྱུང་བ་དང་། ཀླུ་སྒྲུབ་ཀྱི་་་་་
དགོངས་པ་ཐལ་འགྱུར་སྨྲ་བའི་དབུ་མ་ཉིད་དུ་ཟླ་གྲགས་རང་གི་འདོད་པ་བརྗོད་
པའོ། །དང་པོ་ནི་དངོས་པོར་སྨྲ་བ་རྣམས་ན་རེ་གཞན་དང་རང་གི་སྡེ་བ་ཆོས་ཐམས་
ཅད་རང་བཞིན་མེད་པར་ཚིག་གི་སྒོ་ནས་གྲུབ་བམ། འོན་ཏེ་རིགས་པས་གྲུབ་པར་
འདོད། གལ་ཏེ་དང་པོའི་སོ་ཞེ་ན། ཚིག་ཙམ་གྱིས་གྲུབ་པའམ། ལུང་གི་ཚིག་ཁྱད་
པར་ཅན་ཀྱིས་འགྲུབ། དང་པོས་མ་ཡིན་ཏེ་ཚིག་ཙམ་གྱིས་གྲུབ་ན་རང་བཞིན་ཡོད་
པ་ཉིད་དུ་ཡང་ཚིག་ཙམ་གྱིས་གྲུབ་པར་ཐལ་བས་སོ། །གཉིས་པ་ལུང་གི་ཚིག་ཁྱད་
པར་ཅན་གྱིས་གྲུབ་པར་འདོད་པ་ལ་གསུམ་སྟེ། ལུང་ཚད་མར་འདོད་པ་དགག་པ་
དང༌། ཚད་མ་ཡིན་ཡང་རང་བཞིན་མེད་པ་ལུང་གི་ཡུལ་མ་ཡིན་པས་དེ་མི་འགྲུབ་པ་
དང་། ཡུལ་ཡིན་ཡང་ལུང་གིས་རང་བཞིན་མེད་པར་འགྲུབ་པ་རང་བཞིན་ཡོད་མེད་
གཉིས་ག་བཤད་པས་ཐེ་ཚོམ་ཟ་བའོ། །དེ་ལས་དང་པོ་བརྟག་པ་གསུམ་གྱིས་
འགོག་པ་ནི་སྐྱེས་བུ་ཁྱད་པར་ཅན་ཉེས་པ་ཟད་པའི་ཚིག་གིས་གྲུབ་པར་འདོད་དམ།
སྐྱེས་བུས་མ་བྱས་པའི་རིག་བྱེད་གྱི་ཚིག་གིས་གྲུབ་པར་འདོད་དམ། ཕྱོགས་གཅིག་
ལ་མི་བསླུ་བའི་སྒོ་ནས་ཕྱོགས་ཐམས་ཅད་ལ་མི་སླུ་བར་འདོད་པའི་སྒོ་ནས་གྲུ་་་་་
པར་འདོད། དེ་ལ་དང་པོ་ནི། ཉེས་པ་ཟད་པས་རྫུན་གྱི་ཚིག །སྨྲ་བར་མྱི་འགྱུར་རྒྱུ་
མེད་ཕྱིར།།ཞེས་པ་ཡིན་པས། སྐྱེས་བུ་ཁྱད་པར་ཅན། ཤེས་ན་དེའི་ཚིག་གིས་
འགྲུབ་ཏུ་རུང་ན། ཁྱད་པར་ཅན་བུ་ཏ་ཏེ་ད་ལྟའི་སྤྱོད་ཡུལ་མིན། གང་ཡིན་མྱི་ཤེས་
པས་དེའི་ཚིག་གིས་སྒྲུབ་པར་མི་འཐད་དོ། །གཉིས་པ་སྐྱེས་བུས་མ་བྱས་པའི་རིག་
བྱེད་ཀྱི་ཚིག་མི་འཐད་དེ། སྐྱེས་བུས་མ་བྱས་པའི་ཚིག་ཡོད་ན། དོན་ཀྱི་འབྲེལ་བ་
སྐྱེས་བུས་མ་བྱས་སམ། འོན་དེ་ཚིག་གི་འབྲེལ་བ་སྐྱེས་བུས་མ་བྱས། དང་པོ་ལྟར་
༢༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མི་འཐད་དེ་འབྲེལ་བ་སྐྱེས་བུས་མ་བྱས་པར་དངོས་པོ་ལ་གནས་ན་བརྡའ་ལ་མ་་་་་་་
བསླབས་པ་རྣམས་ཀྱིས་ཀྱང་སྒྲ་དོན་འབྲེལ་པ་རིག་པར་ཐལ་བས་སོ། །གཉིས་པ་
ཡང་མི་འཐད་དེ་སྒྲའི་ངོ་བོ་སྐྱེས་བུའི་བྱེད་པ་ལ་ལྟོས་ཤིང་རེས་འགའ་་བྱས་ན་་་་་་་
རྟག་པར་དམིགས་པས་སོ། །གསུམ་པ་ཕྱོགས་གཅིག་ལ་མི་བསླུ་བས་ལུང་ཀུན་ལ་
མི་སླུ་སྟེ། དཔེར་ན་མེ་ཁ་བའི་གཉེན་པོ་ཡིན་ཞེས་པས་མི་སླུ་བས་མཐོ་རིས་འདོད་
པ་མེ་ལ་སྦྱིན་སྲེག་བྱ་ཞེས་པ་ཨེ་དེ་པ་ཡང་དོན་དེ་དག་ལ་མི་སླུ་ཞེས་འདོད་ན་དེ་
ཡང་མི་རུང་སྟེ་སྦྱིན་སྲེག་བྱས་པས་མཐོ་རིས་འོང་ངམ། ཤིན་ཏུའང་སྐོག་ཏུ་གྱུར་པ།
ཁྱི་ཤ་ཟོས་པས་འོང་ཐེ་ཚོམ་ཟ་བས་ན་དེ་ཡང་སྒྲུབ་བྱེད་མེད་མི་འཐད་དོ། །དེས་ན་
ལུང་གང་ལ་ཡང་དོན་ལ་ཚད་མ་མ་ཡིན་པ། དེས་ན་རང་བཞིན་མེད་པར་མི་འགྲུབ་
བོ༑ ༑གཉིས་པ་ལུང་གི་ཡུལ་མ་ཡིན་པས་མི་འགྲུབ་སྟེ། རྗེས་དཔག་དང་རྣལ་
འབྱོར་ཀྱི་མངོན་སུམ་གྱི་ཡུལ་ཡིན་ལ། རང་བཞིན་མེད་པ་རྣལ་འབྱོར་གྱི་མངོན་
སུམ་གྱིས་རྟོགས་པས་མངོན་སུམ་པ་ཡིན་པ་དང༌། གཅིག་དང་དུ་བྲལ་ཨེ་དེ་པའི་
རྟགས་ལས་སྐྱེས་པའི་རྗེས་དཔག་གིས་རྟོགས་པས་ན་སྐོག་གྱུར་ཡིན་ལ། ལུང་གི་
ཚད་མའི་ཡུལ་ཤིན་ཏུ་ལྐོག་གྱུར་ཡིན་ཏེ། གནས་གསུམ་པར་ནི་འཕོ་བ་ན། །བསྟན་
བཅོས་ལེན་པར་རིག་ལྡན་ཡིན། །དེའི་ཚེ་ལུང་ལ་བརྟེན་དགོས་ཞེས་གསུངས་པས།
རང་བཞིན་མེད་པ་ཚད་མ་གཉིས་གྱི་ཡུལ་མ་ཡིན་པས་དེ་ལ་ལུང་ཚད་མ་མི་འཇུག་་་་་
པས་ཀྱང་དེས་དེ་འགྲུབ་པར་མི་འཐད་དོ། །གསུམ་པ་ལུང་ཡུལ་ཡིན་ཡང་ཐེ་ཚོམ་ཟ་
བས། རང་བཞིན་མེད་པར་མི་འགྲུབ་སྟེ། ལུང་ཕལ་ཆེ་བ་ནས་ཕུང་པོ་ཨེ་དེ་པའི་
ཆོས་ཡོད་པར་བཤད་པས་སོ། །དེས་ན་རང་བཞིན་ཡོད་པར་འགྱུར་གྱི་མེད་པར་མི་
འགྱུར་རོ། །མེད་པར་བཤད་པ་ཡིན་པ་སྙམ་ན། དེ་དག་ནི་གང་ཟག་གི་བདག་མེད་
༢༤

༄༅། །རྐྱེན་བརྟག་པའི་རབ་བྱེད།
པ་ལ་དགོངས་པ་ཡིན་ནམ། དེས་ན་རང་བཞིན་མེད་པར་མི་འགྲུབ་བོ། །གལ་ཏེ་
སྒྲས་མི་འགྲུབ་ཀྱང་རིགས་པས་འགྲུབ་པོ་ཞེས་འདོད་ན་ཡང་མི་འཐད་དེ། རིགས་
པས་གྲུབ་ན་མངོན་སུམ་གྱིས་གྲུབ་པར་འདོད་དམ། འོན་དེ་རྗེས་དཔག་གིས་གྲུབ་
པར་འདོད། །དང་པོའི་སོ་ཞེ་ན། ཡང་བརྟགས་པ་གཉིས་ཏེ། ཕ་རོལ་གཟིགས་པ་
འཕགས་པའི་མངོན་སུམ་གྱིས་གྲུབ་པར་འདོད་དམ་སོ་སོའི་སྐྱེ་བོའི་མངོན་མ་་་་་་་
གྱིས་གྲུབ་པར་འདོད། དང་པོས་མི་འཐད་དེ། འཕགས་པའི་མངོན་གསུམ་ནི།
རྣལ་འབྱོར་གྱི་མངོན་སུམ་ཡིན་ཏེ། དེ་ཡང་སྔར་སྤྱི་ཚད་མས་གཏན་ལ་ཕབ་པའི་
དོན་ལ་གསལ་བ་རབ་ཀྱི་མཐར་ཕྱིན་པའི་ཤེས་པ་ཡིན་པ་ལ། སྔར་སོ་སོའི་སྐྱེས་
བོའི་དུས་ན་རང་བཞིན་མེད་པར་རྟོགས་པའི་ཚད་མ་གཉིས་ཅར་མེད་པར་འོག་ནས་
སྟོན་པས་ན་རང་བཞིན་མེད་པར་ཚད་མས་མ་རྟོགས་པས་དེ་ལ་གསལ་བ་མཐར་་་་་་
ཕྱིན་པའི་རྣལ་འབྱོར་གྱི་མངོན་སུམ་མི་སྐྱེ་བས་དེས་མི་འགྲུབ་བོ། །ཚུ་རོལ་མཐོང་
བའི་མངོན་སུམ་གྱིས་རང་བཞིན་མེད་པ་མི་འགྲུབ་སྟེ། འགྲུབ་ན་འཕགས་པར་་
ཐལ་བས་སོ། །གཞན་ཡང་མངོན་སུམ་གྱི་ཡུལ་ནི་དོན་ཡོད་པའི་དངོས་པོ་གཟུགས་
ལ་སྩོགས་པ་སོ་སོར་ངེས་པ་རྣམས་ཡིན་གྱི། རང་བཞིན་མེད་པ་ཡུལ་མ་ཡིན་པས་
མངོན་སུམ་གྱིས་འགྲུབ་ཏུ་མི་རུང་ངོ་། །གལ་ཏེ་མངོན་སུམ་གྱིས་འགྲུབ་པར་མི་
འདོད་ཀྱི་རྗེས་དཔག་གིས་འགྲུཔ་བོ་ཞེ་ན། ཡང་བརྟགས་པ་གཉིས་ཏེ། རང་རྒྱུད་
ཀྱི་རྗེས་དཔག་གིས་འགྲུབ་བམ། འོན་ཏེ་ཐལ་འགྱུར་གྱིས་རྗེས་དཔག་གིས་འགྲུབ།
དང་པོས་འགྲུབ་པར་མི་འཐད་པ་ལ་གཉིས་ཏེ། བརྟག་པ་ཕྱིར་བྱ་བའི་སྒོ་ནས་མི་
འཐད་པ་དང་། བརྟག་པ་སོ་སོ་ནས་བྱ་བའི་སྒོ་ནས་མི་འཐད་པའོ། །དང་པོ་རང་
རྒྱུད་ཅེས་པ་ནི་ཆོས་ཅན་དང༌། རྟགས་དང༌། ཁྱབ་པ་དང༌། ཚད་མས་གྲུབ་པ་ལས་
༢༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
རྗེས་དཔག་སྐྱེ་བ་ཡིན་གྱི། ཚད་མས་མ་གྲུབ་པ་ལ་མ་ཡིན་ནོ། །ཆོས་ཅན་ལ་སྟོགས
པ་ཚད་མས་གྲུབ་པ་ཡིན་པ་དེ་བརྫུན་ན་དེ་ལྟ་ན་ཚད་མས་གྲུབ་པའི་ཡུལ་ལ་ཚད་མ་
གཞན་གྱིས་གནོད་མི་སྲིད་དེ་གནོད་ན་ཚད་མར་མི་འོང་བས་སོ། །དེ་ལ་བརྟེན་པའི་
རྗེས་དཔག་གིས་དེས་ན་ཚད་མས་གྲུབ་ཅིང་མི་གནོད་པ་ཁོ་ན་ལ་ཡང་དག་གི་དངོས་
པོ་འཇོག་པས་ཁྱེད་གྱི་ཆོས་ཐམས་ཅད་རང་བཞིན་མེད་པར་སྨྲ་བའི་དབུ་མ་ཉམས་་
ཏེ༑ ཡང་དག་གི་དངོས་པོ་ཆོས་ཅན་ལ་སྟོགས་པ་འགྲུབ་པས་སོ། །སྐྱོན་དེར་ཐལ་
བས་རང་རྒྱུད་པ་ལ་འགེལ་བ་ཡིན་ན་ཡང་དཀའ་ཞེས་པའོ། །ཐ་སྙད་པའི་དབང་དུ་
བྱས་ན། གཞན་ཡང་དོན་དང་འཕྲད་ན་ཚད་མར་འདོད་པ་དང༌། དོན་ལ་མི་བསླུ་
བས་ཚད་མར་འདོད་པ་དང༌། དབང་པོ་དོན་དང་འབྲེལ་བས་ཚད་མར་འདོད་པ་ཨེ་
དེས་ལུགས་གང་གིས་ཀྱང་ཡོད་པའི་དོན་ལ་ཚད་མར་འགྲོ་བར་པ་ལས་རང་བཞིན་
མེད་པ་ལ་ཚད་མར་མི་འདོད་པས་ན། ཚད་མ་ལ་དོན་ཡོད་པར་གྲུབ་ཀྱི་རང་བཞིན་
མེད་པ་མ་ཡིན་ནོ། །ཇི་ལྟར་ཞེ་ན། དེ་ལ་བྱེ་བྲག་སྨྲ་བའི་དོན་དང་ཤེས་པ་སྐམ་པ་
དང་ལྤགས་སྤྲམ་བཞིན་འདོད། དུས་མཉམ་པ་ལ་ཤེས་པ་ཚད་མར་འདོད། མདོའ་
སྡེ་བ་རྣམ་པ་འཇོག་པའི་རྒྱུ་སྤྱི་དོན་གཞལ་བྱ། དོན་དང་འདྲ་བ་ཚད་མ་དོན་རྟོགས
ཚད་མའི་འབྲས་བུ་སྟེ། དེས་ཀྱང་བརྒྱུད་ནས་དོན་ལ་ཚད་མར་འདོད། སེམས་ཙམ་
རྣམ་བདེན་པས་ཤེས་པ་ལས་མ་གཏོགས་པའི་དོན་མེད་དེ། ཤེས་པ་ཉིད་དོན་དུ་
སྣང་བའི་གཟུང་བའི་གཞལ་བྱ་སྟེ། འཛིན་ཆ་ཚད་མ་རང་རིག་ཚད་མའི་འབྲས་བུར་
འདོད་པས། གཟུང་བ་ཤེས་པའི་དངོས་པོ་ལ་ཚད་མར་འདོད། རྣམ་བདེན་ལྟར་ཅི
སྣང་ཤེས་པའི་ངོ་བོར་བདེན་པས་ན་ཤེས་པའི་ངོ་བོ་ལ་ཤེས་པ་ཀུན་ཚད་མར་་
འགྱུར་བས་འཁྲུལ་བ་མི་འཐད་དེ་གཟུང་འཛིན་གྱི་ཤེས་པ་ཚུལ་ཚད་མར་གྲོ་བ་་་་་
༢༦

༄༅། །རྐྱེན་བརྟག་པའི་རབ་བྱེད།
ལྟར་སྨྱིག་ལ་སྒྱུ་ཆུར་བཟུང་བ་ཡང་ཚད་མར་འགྱུར་རོ་ཞེ་ན། །ཆོས་ཀྱི་གྲགས་པས་
བག་ཆགས་བརྟན་མི་བརྟན་ཀྱི་ཚད་མ་དང་ཚད་མ་མ་ཡིན་པར་བཞག་པར་བཤད་་་་
དོ༑ ༑པ་ར་ན་རེ་དེ་ཡང་མི་མཁས་པའི་བསམ་ངོ་དང་སྦྱར་ནས་ཡིན་ལ། མཁས་
པའི་དང་སྦྱར་ན་དེ་གཉིས་མཉམ་སྟེ་ཚད་མར་འགྲོ་ན་མཉམ་པོར་འགྲོ་ལ་མི་འགྲོ་ན་
གཉིས་ཀ་མྱི་འགྲོ་ཞེའོ། །རྣམ་རྫུན་པས་རྣམ་པ་ཕྱི་རོལ་དང་ཤེས་པ་གཉིས་ཅར་མ་
ཡིན་ཀྱི་མ་རིག་པའི་བག་ཆགས་ཀྱིས་མེད་པ་སྣང་བ་ཡིན་ལ་ཚད་མར་ནི་ཤེས་པའི་
ངོ་བོ་མྱོང་བ་ལ་འགྲོ་བར་འདོད་དེ། བདག་ཉིད་གཞལ་བྱ་རང་ཉིད་ཚད་མ་རང་
རིག་ཚད་མས་འབྲས་བུ་འདོད་པས་གང་གིས་ལུགས་ཀྱི་ཀྱང་རང་བཞིན་མེད་པ་ལ་
མ་ཡིན་པས་ཚད་མས་ཡོད་པར་གྲུབ་ཀྱི་མེད་པར་གྲུབ་པ་མ་ཡིན་ནོ། །གལ་ཏེ་ཡོད་
པ་སྒྲུབ་པའི་ཚད་མའི་ཡུལ་ལ་གནོད་ནས་ཡོད་པས་ན་ཚད་མ་ཡིན་ནོ་ཞེ་ན། གནོད་
པའི་ཚད་མ་ཡོད་ན་འཕགས་པའི་རྒྱུད་ལ་སྐྱེས་པའི་ཚད་མས་གནོད་དམ། འོན་ཏེ་
སོ་སོའི་སྐྱེ་བོའི་ཚད་མས་གནོད། དང་པོ་མྱི་འཐད་དེ། འཕགས་པའི་རྣལ་འབྱོར་གྱི་
མངོན་སུམ་གྱིས་རང་བཞིན་མེད་པར་འགྲུབ་པས་ཡོད་པ་ལ་གནོད་ཅེས་མི་འཐད་་་་
དེ༑ སྔར་ལྟར་རང་བཞིན་མེད་པ་རྟོགས་པའི་རྣལ་འབྱོར་ཀྱི་མངོན་སུམ་ཉིད་མི་
འཐད་དེ་སྔར་དེ་ཚད་མས་གཏན་ལ་མ་ཕབ་པས་དེས་གནོད་པར་མི་འཐད་དོ། །སོ་
སོའི་སྐྱེས་བོའི་ཚད་མས་མི་གནོད་དེ་ཡོད་པར་སྒྲུབ་པའི་ཚད་མ་དང་སྟོབས་མཉམ་་
པ་གཅིག་གི་གཅིག་ལ་གནོད་པར་མི་འཐད་པས་སོ། །གལ་ཏེ་གཅིག་དང་དུ་བྲལ་
ཨེ་དེ་པའི་རྟགས་ལས་འོངས་པའི་རྗེས་དཔག་གིས་ཆོས་ཐམས་ཅད་རང་བཞིན་
མེད་པར་གྲུབ་པས་ཡོད་པ་ལ་གནོད་པས་ཡོད་པ་སྐུབ་པའི་ཚད་མ་ལ་གནོད་ང
ཡོད་དོ་ཞེ་ན། གཅིག་དང་དུ་བྲལ་གྱིས་རྗེས་དཔག་དེ་ཡོད་པར་སྒྲུབ་པའི་ཚད་མ་
༢༧

༄༅། །དངུ་མ་རྞ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བྱས་པས་མི་རྟག་པ་ཨེ་དེ་པས་བསྒྲུབ་པའི་སྟོབས་ཆེ་བས་གནོད་དམ། འོན་ཏེ་དེ་
ལ་བུ་ཏ་སྒྲུབ་པ་ཨེ་ཏེ་པའི་དགོས་པ་ཁྱད་པར་ཞིག་ཡོད་པས་གནོད་བགྲང་ན། དེ་
ལ་དང་པོ་ལྟར་འདོད་ན་མ་གྲུབ་སྟེ་ཚུལ་གསུམ་གྱི་རྟགས་ལས་རྟོགས་པ་ཁྱད་པར་་་་
མེད་པའི་ཕྱིར་རོ། །གཉིས་པ་ལྟར་ན་ཧ་ཅང་ཐལ་ཏེ། བུམ་པ་ལྟ་བུ་ལ་ཡང་རྣམ་བུ་
ལ་སྩོགས་པ་ལས་དགོས་པའི་ཁྱད་པར་ཆུང་བ་ཡོད་པས་དེས་ཀྱང་ཡོད་པར་སྒྲུབ་་་་་
པའི་ཚད་མ་ལ་གནོད་པར་ཐལ་ལོ། །གལ་ཏེ་ཁྱེད་ན་རེ་ངེད་དབུ་མ་པ་ལ་བསྒྲུབ་བྱ་
དང༌། ཕྱོགས་དང་དམ་བཅའ་བ་ཅི་ཡང་མེད་པས་རང་རྒྱུད་ཀྱིས་བསྒྲུབ་པའི་ཚད་མ
མེད་ཀྱིས་གཞན་དག་ཡོད་པར་ཁས་ལེན་པ་རྣམས་ཚད་མ་འདོད་པས་ཁྱེད་འདོད་་་་་
པའི་ཚད་མས་ཡོད་པར་འདོད་པ་འགོག་གོ་ཞེས་འདོད་ན་ཡང་མི་འཐད་དེ། གཞན་
གྱིས་ཚད་མ་ཁས་བླངས་པའི་ཚད་མ་དེ་དངོས་པོ་ལ་ཚད་མ་མ་ཡིན་ན། ཡོད་པ་
སྒྲུབ་པའི་ཚད་མ་ཁྱེད་ཀྱི་དགག་པར་མི་ནུས་ཏེ་ཚད་མས་གྲུབ་པ་ལ་གཞན་ཀྱིས་མི་་་
གནོད་པས་སོ། །དེ་ཡོད་པར་སྒྲུབ་པའི་ཡུལ་ལ་ཚད་མས་གནོད་ན་གཞན་ཀྱིས་་
ཁས་བླང་པའི་ཚད་མ་དེ། ཚད་མ་ཡིན་པར་འགྱུར་རོ། །དེས་ན་དེ་ལྟར་འདོད་པ་
དེའང་མི་རིགས་སོ། །སྤྱིར་བརྟགས་པ་བྱ་བའོ། །སོ་སོ་ནས་བརྟགས་པ་་ལ་གསུམ་
ཏེ༑ འབྲས་བུའི་རྟགས་ཀྱིས་རང་བཞིན་མེད་པ་མི་འགྲུབ་པ་དང་། རང་བཞིན་ཀྱི་
རྟགས་ཀྱིས་མི་འགྲུབ་པ་དང་། མི་དམིགས་པའི་རྟགས་གྱིས་མི་འགྲུབ་པའོ། །དེ་
ལ་དང་པོ་འབྲས་བུའི་རྟགས་ཀྱིས་བརྟགས་པ་ལ་རྒྱུ་འབྲས་མངོན་སུམ་མི་དམིགས་་
པ་ཕྱོགས་ལྔའམ་གསུམ་གྱིས་འགྲུབ་པར་བྱེད་པ་ལས། ཆོས་ཐམས་ཅད་རང་་་
བཞིན་མེད་པ་དང་ཆོས་གང་ཡང་རྒྱུ་འབྲས་སུ་རྟོགས་པར་མི་འཐད་སྟེ། གང་ཡོད་
པས་གང་ཡོད་པ་དང༌། ལོག་པས་ལྡོག་པ་མྱི་འདོད་པས་སོ། །དེས་ན་འབྲས་བུའི་
༢༨

༄༅། །རྐྱེན་བརྟག་པའི་རབ་བྱེད།
རྟགས་ཀྱིས་མི་རྟོགས་སོ། །གཞན་ཡང་དྲན་པའི་ཤེས་པ་རེས་འགའ་བར་དམིགས་
པས་འདི་ཡི་རྒྱུ་མྱི་རྟགས་པ་ཡིན་ཏེ། རྟག་པ་ནི་རིམ་དང་ཅིག་ཅར་ཀྱི་དོན་བྱེད་པས་
སྟོང་པས་འབྲས་བུ་བསྐྱེད་པར་མི་འཐད་པས་ཞེས་རྒྱུ་གཞན་དགག་པའི་སྒོ་ནས་མི་་
རྟག་པ་རྒྱུར་སྒྲུབ་པ་ཡང་ཡོད་པ་ལ། དེ་ལྟ་བུ་ཡང་འདིར་མི་འཐད་དེ་རང་བཞིན་
མེད་པ་ལས་གཞན་རང་བཞིན་ཡོད་པར་རྒྱུར་མི་འཐད་ན། རང་བཞིན་མེད་པ་རྒྱུར་
བསྒྲུབ་པ་ལས་རང་བཞིན་ཡོད་པ་རྒྱུར་འགལ་བ་མྱེད་པས་སོ། །རང་གི་གཏན་་་
ཚིགས་ཀྱིས་ཆོས་ཅན་དང་བསྒྲུབ་བྱའི་ཆོས་ངོ་བོ་གཅིག་ལ་གཅིག་དགོས་ཏེ།
དཔེར་ན་སྒྲ་དང་མི་རྟོག་པ་བཞིན་ནོ། །དེ་ལྟ་བུ་ཡང་འདིར་མི་འཐད་དེ། ཆོས་ཅན་
ཅི་ལྟར་སྣང་བ་དང་རང་བཞིན་མེད་པ་གཅིག་ན་ཆོས་ཅན་མངོན་གསུམ་དུ་མཐོང་བ་
ན་རང་བཞིན་མེད་པ་ཡང་མཐོང་བར་ཐལ་བས་འཕགས་པར་འགྱུར་བ་རིགས་པ་་་་་
དང་འགལ་བ་དང༌། མདོ་ལས་འཁོར་འདས་གཉིས་ཐ་དད་པར་གསུངས་པ་དེ་་
གཉིས་གཅིག་ཏུ་འགྱུར་ཏེ་ཆོས་ཉིད་རང་བཞིན་མེད་པས་མྱ་ངན་ལས་འདས་པ་ཡིན་
ལ༑༑ དེ་དང་འཁོར་བ་ཅི་ལྟར་སྣང་བ་རང་བཞིན་གཅིག་པས་སོ། །དེས་ན་མདོ་དང་
འགལ་ལོ། །ཁྱེད་རང་གི་འདོད་པ་དང་ཡང་འགལ་ཏེ། ཆོས་ཅན་དང་ཆོས་ཉིད་
གཅིག་པར་མི་འདོད་གྱི་དེ་ཉིད་དང་གཞན་དུ་མྱེད་པར་འདོད་པས་སོ། །དེས་ན་
རང་བཞིན་གྱི་གཏན་ཚིགས་ཀྱིས་ཀྱང་མི་འགྲུབ་པོ། མི་དམིགས་པས་ཀྱང་མི་་་་
འགྲུབ་སྟེ། ཕྱིར་མྱི་དམིགས་པ་བཅུ་གཅིག་ཡོད་པ་ལས་རྩ་བ་ལྟ་བུ་བཞི་སྟེ། རང་
བཞིན་མི་དམིགས་པ་དང༌། རྒྱུ་མི་དམིགས་དང༌། ཁྱབ་བྱེད་མི་དམིགས་པ་དང༌།
རང་བཞིན་འགལ་བ་མི་དམིགས་པ་ཅན་གྱིས་མི་འགྲུབ་བོ། ཅི་ལྟར་ཞེ་ན། དེ་ལ་
དང་པོར་རང་བཞིན་མི་དམིགས་པ་ནི་དགག་བྱ་ཡོད་ན་སྣང་དུ་རུང་བ་ལ་འཇུག་གི་
༢༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྣང་དུ་མི་རུང་བ་ལ་མི་སྣང་བ་མི་དམིགས་པར་འགྱུར་བ་ནི་མ་ཡིན་ནོ། །དགག་བྱ་
ཡང་དག་གི་རང་བཞིན་ཡང་ཡོད་ན་སྣང་དུ་རུང་བ་མ་ཡིན་པས་དེ་སྣང་མི་་་་་་་
དམིགས་པས་བཀག་ནས་རང་བཞིན་མེད་པ་བསྒྲུབ་ཏུ་མི་བཏུབ་བོ། །རྒྱུ་དང་མི་
དམིགས་པ་ཡང་བཟློག་པ་ལ་རྒྱུ་འབྲས་སུ་འགྲུབ་པ་ལ་འཇུག་པ་ལས་ཡང་དག་གི་་་
རང་བཞིན་དང་། ཆོས་གང་ཡང་རྒྱུ་འབྲས་སུ་མ་གྲུབ་པས་རྒྱུ་མི་དམིགས་པས་ཀྱང་
རང་བཞིན་མེད་པར་མི་འགྲུབ་བོ། ཁྱབ་བྱེད་མི་དམིགས་པས་ཀྱང་མི་འགྲུབ་སྟེ།
འགྲུབ་ན་ཡང་དག་གི་དངོས་པོ་ལ་གཞི་འབའ་ཞིག་གི་སྟེང་དུ་གཅིག་་དང་དུ་མ་ལ་་
སྩོགས་པས་ཁྱབ་པ་གྲུབ་དགོས་ཏེ། དེ་དཔེར་ན་ཤ་པ་ལ་ནི་ཤིང་གིས་ཁྱབ་པར་
གྲུབ་ན་ཤིང་བཀག་པས་ཤ་པ་མེད་པར་རྟོགས་པ་བཞིན་ནོ། །དེ་ལྟ་བུའི་ཁྱབ་པ་
གྲུབ་བོ་ཟེར་ན་ཁྱེད་དབུ་མ་པའི་འདོད་པ་ཉམས་ཏེ། ཁྱེད་ཆོས་ཐམས་ཅད་རང་
བཞིན་མེད་པར་འདོད་པ་ལ་གཞི་གང་ལ་ཁྱབ་པ་གྲུབ་པ་དེ་རང་ཡང་དག་གི་ང་་་་
བཞིན་གྲུབ་པས་སོ། །ཡང་ཕྱོགས་གཅིག་སྟོང་པར་འདོད་པས་ཁྱབ་པ་གྲུབ་པའི་
གཞི་ཡང་དག་ཏུ་ཡོད་ཀྱང་མི་སྟོའོ་སྙམ་ན། ཆོས་མ་ལུས་པ་རང་བཞིན་མེད་པར་
འདོད་པ་དང་འགལ་ལོ། །དེས་ན་སྐྱོན་དེ་རང་རྒྱུད་པ་ལ་འགེལ་བ་ཡིན་པས་ཅི་
ལྟར་བརྩལ་བར་བྱ་བ་ཡང་དགོས་སོ། །རང་རྒྱུད་པ་ནི་ཡང་དག་གི་དངོས་པོ་གཅིག་
དང་དུ་མས་ཁྱབ་པ་ནི་གང་གིས་ཀྱང་ཁྱད་པར་དུ་མ་བྱས་པའི་བུམ་པ་ལ་སྩོགས་པ་་
ཡོད་པ་ཙམ་ལ་གཅིག་དང་དུ་མ་ཙམ་གྱིས་སྣང་ཚོད་ཀྱི་གཞི་ལ་ཁྱང་པ་གྲུབ་པས་་་་་
ཡང་དག་ཏུ་ཡོད་པ་ནི་ཁྱད་པར་ཡིན་པས་དེ་ལ་ཡང་དག་གི་གཅིག་དང་དུ་མས་ཁྱབ་
པ་གྲུབ་པར་འདོད་པས་གཞི་ཡང་དག་ཏུ་ཡང་གྲུབ་མི་དགོས་པས་ཉེས་པ་སྤོང་ངོ༌།།
རང་བཞིན་འགལ་བ་ནི་དམིགས་པ་གཉིས་ཏེ། ལྷན་ཅིག་མི་གནས་པའི་རང་བཞིན་
༣༠

༄༅། །རྐྱེན་བརྟག་པའི་རབ་བྱེད།
འགལ་བ་དམིགས་པ་དང་། ཕན་ཚུན་དུ་སྤངས་འགལ་གྱི་རང་བཞིན་འགལ་བ་
ལས། དང་པོ་ནི་རྒྱུ་མ་ཚང་བར་མེད་པར་ཡོད་པས་གང་ཞིག་ཉེ་བའི་སྟོབས་ཀྱིས་
མེད་པ་ཡིན་པ་ལ། རང་བཞིན་མེད་པ་གང་ཡོད་པས་རང་བཞིན་གང་མེད་མི་་་་་
དམིགས་པས་ན་མིའཐད་དོ། །གཉིས་པ་ཡང་མ་ཡིན་ཏེ་རང་བཞིན་འགལ་བ་གཞི་
གང་ལ་ཕན་ཚུན་སྤང་པར་གྲུབ་པའི་ཆོས་དེ་དམིགས་པས་གཅིག་ཤོས་མ་ཡིན་པར་
ངེས་པ་ལ་རང་བཞིན་མེད་པར་གང་དུ་ཡང་མ་དམིགས་པས་ཡང་དག་གི་རང་
བཞིན་མ་ཡིན་པར་མི་འཐད་དོ། །དེས་ན་མི་དམིགས་པས་ཀྱང་རང་བཞིན་མེད་
པར་མི་འགྲུབ་བོ། གཏན་ཚིགས་ལ་བརྟགས་པའོ། །དེ་ལྟར་རང་རྒྱུད་ཀྱིས་རྗེས་
དཔག་གིས་རང་བཞིན་མེད་པར་མི་འགྲུབ་བོ། །གཉིས་པ་ཐལ་འགྱུར་གྱི་རྗེས་་
དཔག་གིས་མི་འགྲུབ་སྟེ། ཐལ་འགྱུར་གྱིས་འགྲུབ་པར་འདོད་ན། ཐལ་འགྱུར་ཚད་
མའི་ཚད་མ་མ་ཡིན་པར་འདོད། ཚད་མ་མ་ཡིན་ན་དེས་ངོ་བོ་མེད་པར་འགྲུབ་པ་མི་
འཐད་དོ། །ཚད་མ་ཡིན་རང་རྒྱུད་ཉིད་དུ་འགྱུར་ཏེ། རང་རྒྱུད་ལས་མ་གཏོགས་པའི་
ཚད་མ་མེད་པས་སོ། །རང་རྒྱུད་དུ་སོང་བ་འདོད་ཐོག་སྟེ་དེས་གྲུབ་བོ་ཞེ་ན། དེས་
མི་འགྲུབ་པར་གོང་དུ་བསྟན་ཏོ། །གཞན་ཡང་ཐལ་འགྱུར་ནི་ཡུལ་མ་ངེས་པ་ལ་་་
འཇུག་པ་ཡིན་ཏེ། སྤྱི་དུ་མར་ཐལ་དམ་འབྲེལ་བས། ཡང་ན་སྤྱི་དུ་མ་དང་མ་འབྲེལ་
བར་ཐལ་བ་གཅིག་ཡིན་པས་ཞེས་ངེས་མེད་ལ་འཇུག་པ་ལ། ཁྱེད་རང་བཞིན་མེད་
པར་འདོད་པས་ཐལ་འགྱུར་དུ་མྱི་འཐད་ཅེའོ། །དེས་ན་རང་བཞིན་མེད་པ་ལ་སྒྲུབ་
བྱེད་མེད་ལ། རང་བཞིན་ཡོད་པར་མྱོང་བའི་རང་རིག་པའི་ཚད་མ་ཨེ་དེ་བས་གྲུབ་
པས་ན་རང་བཞིན་མེད་པར་སྨྲ་བ་མི་འཐད་དོ་ཞེས་དངོས་པོར་སྨྲ་བ་རྣམ་ཀྱིས་་་་
རྩོད་པ་དགོད་པའོ། །རྩོད་པ་དེ་ལ་རང་རྒྱུད་དུ་སྨྲ་བའི་དབུ་མ་རྣམས་ཀྱིས་ལན་
༣༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གདབ་ཅིང་རང་གི་འདོད་པ་གཞག་པ་ནི། རང་རྒྱུད་པའི་སློབ་དཔོན་པ་ན་རེ། ངེད་
རང་བཞིན་མེད་པ་ཚིག་གིས་མི་སྒྲུབ་པས་ཉེས་པ་དེ་ལ་བརྗོད་པ་རྣམས་མེད་ལ།
རིགས་པ་ལས་ཀྱང་ད་རེས་མངོན་གསུམ་གྱིས་མི་སྒྲུབ་པས་དེ་ལ་བརྗོད་པའི་ཉེས་་་་
པ་མེད། རྗེས་དཔག་ལས་ཀྱང་ཐལ་འགྱུར་ལ་རྟེན་པའི་གྱིས་མྱི་སྒྲུབ་པས་དེའི་ཉེས་
པ་ཡང་མེད། རང་རྒྱུད་ལ་རྟེན་པ་ལས་ཀྱང་འབྲས་བུ་དང༌། རང་བཞིན་ཀྱིས་ཀྱང་
མི་སྒྲུབ་ཀྱི། མི་དམིགས་པའི་རྗེས་དཔག་གིས་སྒྲུབ་ལ། དེ་ལས་ཀྱང་གཞན་ཀྱིས་
མ་ཡིན་ཀྱི་ཁྱང་བྱེད་མི་དམིགས་པས་སྒྲུབ་བོ། །དེ་ལ་ཆོས་ཅན་ལ་སྟོགས་པ་ཚད་
མས་མ་གྲུབ་ན་ཚད་མ་རང་རྒྱུད་མྱི་འཐད། གྲུབ་ན་ཚད་མས་གྲུབ་ལ། ཚད་མ་
གཞན་གྱིས་མྱི་གནོད་པས་ན་ཆོས་ཅན་ལ་སོགས་པ་ཡང་དག་ཏུ་གྲུབ་པར་འགྱུར་་་་་
བས་རང་བཞིན་མེད་པ་ཉམས་ཞེས་པའི་སྐྱོན་མི་འོང་སྟེ། ཆོས་ཅན་ཇི་ལྟར་སྣང་བ་
ཙམ་པོ་གང་གིས་ཀྱང་ཁྱད་པར་དུ་མ་བྱས་པ་ཐ་སྙད་པའི་ཚད་མས་གྲུབ་པ་དེ་ལ་་་་་
གཏན་ཚིགས་གཅིག་དང་དུ་མ་བཅད་པ་ཙམ་ཡང་ཐ་སྙད་པའི་ཚད་མར་མངོན་སུམ་
ཨེ་དེ་པས་གྲུབ། ཁྱབ་པ་ཡང་གཞི་གང་ཞིག་གི་སྟེང་དུ་ཡང་དག་ཏུ་ཡོད་པ་ལ་ཡང་
དག་གིས་གཅིག་དང་དུ་མས་ཁྱབ་པ་གྲུབ་པའི་ཁྱབ་བྱེད། ཡང་དག་གི་གཅིག་དང་
དུ་མ་སྣང་བ་ཙམ་པོ་ལ་འགག་པས་ཡང་དག་གི་རང་བཞིན་བཀག་ནས་རང་བཞིན་་
མེད་པ་གྲུབ་སྟེ། དེ་ཡང་ཁ་ཅིག་ཆོས་ཅན་སྣང་བ་ལ་རང་རྒྱུད་ཀྱིས་འགྲུབ། ཆོས་
ཅན་བརྟགས་པ་ལ་ཐལ་འགྱུར་གྱིས་གྲུབ་ཟེར། ཁ་ཅིག་ཆོས་ཅན་གཉིས་ག་ལ་རང་
རྒྱུད་ཀྱིས་གྲུབ་སྟེ། དཔེར་ན་བདག་རྟག་པ་འགོག་པ་ན། བདག་ཏུ་སྣང་བ་ནི་ཆོས་
ཅན། བདག་གི་འབྲས་བུ་མ་ཡིན་ཏེ། རྟག་པ་ཡིན་པའི་ཕྱིར་འབྲས་བུ་སྐྱེད་པས་
སྟོང་པས་ཞེས་པ་ལ་རང་རྒྱུད་བཏུབ་པ་བཞིན་ཞེའོ། །ཆོས་ཅན་ཨེ་དེ་པ་ཚད་མས་
༣༢

༄༅། །རྐྱེན་བརྟག་པའི་རབ་བྱེད།
གྲུབ་ཀྱང་ཡང་དག་ཏུ་མི་འགྱུར་ཏེ། ཐ་སྙད་པའི་ཚད་མས་འགྲུབ་ཀྱི་དོན་དམ་་་་
འཇལ་བའི་ཚད་མས་གྲུབ་པ་མ་ཡིན་པས་ཞེས་པའོ། །དེ་ཡང་དཔེར་ན་དཔྱོད་པ་པ་
སྣང་བ་ནམ་མཁའི་ཡོན་ཏན་དུ་འདོད་པ་སངས་རྒྱས་པ་འབྱུང་བའི་ཡོན་ཏ་དུ་་་་་་
འདོད་ཀྱང་གཉིས་ཀ་ལ་སྒྲ་མ་ཡིན་པ་རྣམ་པར་བཅད་པའི་སྒྲ་ཙམ་ཚད་མས་གྲུབ་པ་
ལྟར་ཆོས་ཅན་སྣང་བ་ཡང་གྲུབ་པའོ། །གསུམ་པ་རང་རྒྱུད་པ་སྨྲ་བའི་བསམ་པ་རྗེས་
སུ་བརྗོད་ནས་ཟླ་བ་གྲགས་པ་དེ་སུན་དབྱུང་བ་བརྗོད་པ་ལ་གཉིས་ཏེ། བརྟག་པ་
སྤྱིར་བྱས་པའི་སྒོ་ནས་སུན་དབྱུང་བ་དང་། བརྟག་པ་སོ་སོར་བྱས་པའི་སྒོ་ནས་སུན་
དབྱུང་བའོ། །དང་པོ་ཆོས་ཅན་སྣང་བ་དང་གཏན་ཚིག་ཚད་མས་གྲུབ་ན། ཚད་མས་
གྲུབ་པ་ལ་ཚད་མ་གཞན་གྱིས་མི་གནོད་པས་ན་ཆོས་ཅན་ལ་སྩོགས་པ་དོན་མ་་་་
པའི་བདེན་པར་གྲུབ་པར་ཐལ་བས་ན་རང་བཞིན་མེད་པར་མྱི་འཐད་དོ། །ཚད་
མས་གྲུབ་པས་དོན་དམ་དུ་མི་འགྱུར་ཏེ། ཐ་སྙད་པའི་ཚད་མ་སྣང་ཚོད་འཇལ་བའི་
ཚད་མས་གྲུབ་པ་ཡིན་གྱི། དོན་དམ་འཇལ་བའི་ཚད་མས་གྲུབ་པར་མི་འདོད་པས་
སོ་ཞེ་ན། དོན་དམ་འཇལ་བ་ནི་གང་། སྣང་ཚོད་འཇལ་བ་ནི་གང་ཡིན། གཟུགས་
ལ་སྩོགས་པ་འཇལ་བ་དང༌། རང་བཞིན་མེད་པ་འཇལ་བ་གཅིག་དང་དུ་བྲལ་ཨེ་དེ་
པའི་རྟགས་ལས་སྐྱེས་པའི་ཚད་མའོ་ཞེ་ན། དེ་གཉིས་ལ་བཟང་ངན་མི་འཐད་དེ།
ཚད་མའི་མཚན་ཉིད་དང་ལྡན་པར་ཁྱད་མེད་ཅིང་མི་རྟག་པ་འཇལ་བའི་རྗེས་དཔག་
དང་རང་བཞིན་མེད་པར་འཇལ་བ་གཉིས་ཚུལ་གསུམ་གྱི་རྟགས་ལས་རྟོགས་པར་་་་
ཁྱད་མེད་པ་དང༌། ཚུ་རོལ་མཐོང་བའི་ཚད་མར་ཁྱད་མེད་པས་རང་བཞིན་མེད་པ་
འཇལ་བའི་ཚད་མར་འདོད་ན་གཟུགས་སྟོགས་འཇལ་བ་ཡང་དོན་དམ་པར་འཇལ་་
བར་འགྲོ་དགོས་ལ། གཅིག་ཐ་སྙད་འཇལ་བ་ཡིན་ན་དེ་དག་ཀྱང་དེ་ལྟར་འགྲོ་་་
༣༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དགོས་ཏེ་བཟང་ངན་དང་སྟོབས་ཆེ་ཆུང་གཞག་པར་མི་འཐད་པས་ན་ཉེས་པ་དེ་སྤང་
བར་མི་ནུས་ཞེའོ། །གཞན་ཡང་བརྟགས་པ་ཆོས་ཅན་དུ་བཞག་པ་ལ་རང་རྒྱུད་་་་
བཏུབ་ཅེས་པ་ནི་གཏན་མི་འཐད་དེ། བརྟགས་པ་ཚད་མས་གྲུབ་མི་སྲིད་ལ་ཚད་
མས་ཆོས་ཅན་གྲུབ་མི་སྲིད་ལ་ཚད་མས་ཆོས་ཅན་མ་གྲུབ་ན་ཕྱོགས་ཆོས་བ་མི་་་་་
སྲིད་པས་རྗེས་དཔག་སྐྱེ་བ་འགལ་ལོ། །ཆོས་ཀྱི་གྲགས་པས། དེ་ཕྱིར་ཆོས་མི་
མཐུན་དཔེ་ལ། ངེས་པར་འདི་ལ་གཞི་མི་འདོད། །ཅེས་བཤད་པས། ཆོས་ཅན་
དངོས་པོར་གྱུར་པ་མྱི་དགོས་པའི་ཁུངས་སུ་བྱེད་ན། དེའང་ཆོས་ཅན་དངོས་པོར་
གྱུར་པ་མི་དགོས་པར་སྟོན་པ་མ་ཡིན། སྔར་མེ་དང་དུ་བ་ལྟ་བུ་འབྲེལ་བ་ཤེས་ནས་
བརྗོད་པ་དྲན་པར་བྱེད་པ་ལ་གཞི་མི་དགོས་ཞེས་པ་ཡིན་གསུང་ན། ཁུངས་དེ་གཞི་
ཆོས་ཅན་དངོས་པོར་གྱུར་བ་མི་དགོས་པའི་ཁུངས་མ་ཡིན་སྙམ། གཞན་ཡང་དཔྱོད་
པ་པས་སྒྲ་རྟག་པ་ནམ་མཁའི་ཡོན་ཏན་དུ་འདོད། །སངས་རྒྱས་པ་འབྱུང་བའི་ཡོན་
ཏན་མི་རྟག་པར་འདོད་ཀྱང་སྒྲ་ཙམ་ཚད་མས་གྲུབ་པ་དང་འདྲ་ཞེས་པ་ཡང་མི་་
འཐད་ཏེ། དཔྱོད་པ་པ་དང་སངས་རྒྱས་པ་གཉིས་ཅར་གྱིས་སྒྲ་དངོས་པོར་གྲུབ་པར་
འདོད་པས་སྒྲ་ཙམ་ཚད་མར་གྲུབ་པ་ཡིན་པ་ལ། ཇི་ལྟར་སྣང་བ་འདི་དབུ་མ་པས་
རང་བཞིན་མེད་པར་འདོད་ལ་དངོས་པོར་སྨྲ་བ་རྣམས་ཀྱིས་དངོས་པོ་བདེན་པར་་་་
འདོད་པས་ན་འདི་ལ་མཐུན་སྣང་དུ་ཚད་མས་གྲུབ་པ་མེད་པས་དཔེ་དོན་མི་འདྲའོ།།
འོ་ན་མིག་ལ་སྩོགས་པ་ལ་སྣང་བ་སྙམ་ན། སྣང་བ་འདི་ལོག་པའི་སྣང་བ་འཁྲུལ་པ་
ཅན་གཉིས་ཀྱི་མཐུན་སྣང་བྱུང་བ་ལྟ་བུ་ཡིན་པས་ཚད་མ་ལ་སྣང་བར་མི་འདོད་་
ཅེའོ། །གཉིས་པ་བརྟགས་པ་སོ་སོར་བྱས་ལ་སུན་དབྱུང་བ་ནི་གསུམ་སྟེ། ཆོས་ཅན་
ལ་བརྟག་པ་དང༌། གཏན་ཚིགས་ལ་བརྟག་པ་དང་། ཁྱབ་པ་ལ་བརྟགས་པའོ། །
༣༤

༄༅། །རྐྱེན་བརྟག་པའི་རབ་བྱེད།
དང་པོ་ནི་བདག་ལ་སྩོགས་པ་འགོག་པ་ན་བདག་ཆོས་ཅན་དུ་བཞག་པ་ལ་རང་རྒྱུད་
བཏུབ་ཅེས་པ་མི་འཐད་དེ་རང་རྒྱུད་ནི་ཆོས་ཅན་ལ་སྩོགས་པ་ཚད་མས་གྲུབ་པའི་སྒོ་
ནས་རང་གི་འདོད་པ་སྒྲུབ་པ་ཡིན་པ་ལ། ཆོས་ཅན་ཚད་མས་མི་འགྲུབ་པས་སོ། །
ཅིའི་ཕྱིར་ཞེ་ན། གསུམ་སྟེ་གཞན་རིག་གིས་མི་འགྲུབ་པ་དང༌། རང་རིག་པའི་
ཤུགས་ཀྱིས་མི་འགྲུབ་པ་དང༌། རྣམ་པར་རྟོག་པས་མི་འགྲུབ་པའོ། །དེ་ལ་བརྟགས་
པ༑ བདག་ཆོས་ཅན་དུ་བྱས་པ་ན་གཞན་རིག་གིས་གྲུབ་པ་མ་ཡིན་ཏེ། གཞན་རིག་
གིས་ཡུལ་གཞན་ཡོད་པ་ཡིན་པ་ལ་བརྟག་པ་དངོས་པོར་མེད་པས་སོ། །རང་རིག་
གིས་མི་འགྲུབ་སྟེ་རང་གིས་གཞལ་བྱ་རང་གི་ངོ་བོ་ཡིན་པས་གཞལ་བྱ་རྗོད་བྱེད་ངོ་་་་
བོ་གཅིག་པ་ཡིན་པས་བདག་དང་རང་རིག་ངོ་བོ་གཅིག་པས་རྟག་པར་ཐལབས་་་་་
སོ༑ ༑རང་རིག་པའི་མངོན་སུམ་གྱི་ཤུགས་ཀྱིས་གྲུབ་བོ་ཞེ་ན། མ་ཡིན་ཏེ་ཤུགས་
ཀྱིས་གྲུབ་ན་ཉེས་པ་གསུམ་སྟེ། གཞན་རིག་གི་མངོན་སུམ་དོན་མེད་པར་ཐལ་བ
དང་། གཞལ་བྱ་སྐོག་གྱུར་མེད་པར་ཐལ་བ་དང༌། གཞལ་བྱ་དང་གཞལ་བྱ་མ་ཡིན་
པ་འདི་ཡིན་ནོ་ཞེས་ངེས་པ་ཉིད་དུ་གཞག་པ་མེད་པར་གྱུར་པའོ། །དེ་ལ་ཤེས་པ་
ཐམས་ཅད་རང་གི་ངོ་བོ་ལ་རང་རིག་པའི་ངོ་བོ་ལ་རང་རིག་པའི་མངོན་སུམ་ཡིན་་་་་
པས་གཟུགས་ལ་སྩོགས་པ་འཇལ་བའི་རང་རིག་པའི་ཤུགས་ཀྱིས་གཟུགས་ཨོཨེ་དེ་་་་་
པའི་ཡུལ་སྒྲུབ་པ་གཞན་རིག་དོན་མེད་དུ་ཐལ་ལོ། །གཉིས་པ་ནི་ལ་མེ་ལྡན་ཨེ་དེ་
པའི་འཇལ་བའོ། །རྗེས་དཔག་གི་ཤེས་པའི་རང་རིག་པའི་མངོན་སུམ་གྱི་ཤུགས་
ཀྱིས་ལ་མེ་ལྡན་ཨེ་དེ་པ་རྟོགས་པས་ན་དེ་དག་མངོན་སུམ་གྱི་གཞལ་བྱར་གྱུར་པས་
སྐོག་གྱུར་གཏན་མེད་དུ་ཐལ་ལོ། །གསུམ་པ་ནི་འདས་མ་འོངས་ཚད་མའི་གཞལ་བྱ་
མ་ཡིན། ད་ལྟར་གྱི་དངོས་པོ་གཞལ་བྱ་ཡིན་ཞེས་གཞལ་བྱ་དང་དེ་མ་ཡིན་པའི་རྣམ་
༣༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པ་གཞན་མེད་པར་འགྱུར་ཏེ། འདས་པའི་བུ་ཏ་མར་མེ་མཛད་དང༌། མ་བྱོན་པའི་
བྱམས་པ་ལྟ་བུ་ལ་རྟོགས་པའི་རྣམ་རྟོག་གི་རང་རིག་པའི་ཤུགས་ཀྱིས་འདས་མ་་་་་
འོངས་ཀྱི་དོན་དེ་དག་གྲུབ་པས་དང༌། དངོས་མེད་རི་བོང་གི་རྭ་ལ་རྟོག་རྟོག་པའི་
རང་རིག་གི་ཤུགས་ཀྱིས་རི་བོང་གི་རྭ་ཡང་གྲུབ་པས་ཀུན་མངོན་སུམ་གྱིས་གཞལ་་་་
བྱ་གྱུར་པས་སོ། །ལོ་ཚ་བ་རང་བཞིན་གཏན་ཚིགས་ཀྱི་ཁྱབ་པ་སྒྲུབ་པ་རྟགས་རྟག་
པ་ལ་ཡོད་པ་འགོག་པའི་ཆོས་ཅན་རྟག་པའི་རང་རིག་མངོན་སུམ་གྱི་ཤུགས་ཀྱིས་་་་་
གྲུབ་ཅེས་འདོད་ཟེར་ན། དེ་ལྟར་ན་ཡང་སྐྱོན་དེ་གསུམ་སྤྱང་པར་དཀའ་ཞེའོ། །
གསུམ་པ་རྣམ་པར་རྟོག་པ་ཆོས་ཅན། རྟག་པར་གྲུབ་བོ་ཟེར་ན་ཡང་མི་འཐད་དེ་
རྟོག་པ་རང་ག་བས་གྲུབ་བམ། ཚད་མའི་རྗེས་སུ་འབྲང་བའི་རྟོག་པས་གྲུབ། དང་
པོས་གྲུབ་པས་གྲུབ་པའི་གོ་མི་ཆོད་ཐག་པ་ལ་སྦྲུལ་དུ་འཛིན་པའི་རྟོག་པས་ལ་་་་་
གྲུབ་པར་ཐལ། གཉིས་པས་གྲུབ་པར་མི་འཐད་དེ། བདག་སྒྲུབ་པའི་ཚད་མ་ཉིད་
མེད་པས་དེའི་རྗེས་སུ་འབྲང་བའི་རྟོག་པ་མི་རིགས་པའོ། །དེས་ན་ཆོས་ཅན་ཚད་
མས་གྲུབ་པ་དགོས་པ་ལ་བཏགས་པའི་ཆོས་ཅན་དུ་བཞག་པ་དེ་ལྟར་དེ་མེད་དོ། །
གཞན་ཡང་བདག་ཆོས་ཅན་ཡོན་ཏན་ཀུན་ཡོད་དེ་ཚོར་བ་ཀུན་དམིགས་པས་ཞེས་་་་
པ༑ གཞི་ཆོས་ཅན་མ་གྲུབ་པས་གྱུར། གཉིས་ཀ་རྟག་གྲུབ་བོ། །གཉིས་པ་སྣང་བ་
ཆོས་ཅན་དུ་འཇོག་པ་ལ་ཡང་ཆོས་ཅན་གྲུབ་པའི་ཚད་མ་མེད་པས་རང་རྒྱུད་ཕྱི་་་་་་་
འཐད་དོ།།ཅི་ལྟར་ཞེ་ན། གཞན་རིག་གི་ཚད་མ་ལ་སྣང་བ་ཆོས་ཅན་དུ་མི་འཐད་
པ་དང་། རང་རིག་ལ་སྣང་བ་ཆོས་ཅན་དུ་མི་འཐད་པ་དང༌། རིགས་པ་ཙམ་ལ་སྣང་
བ་ཆོས་ཅན་དུ་མི་འཐད་པས་སོ། །དེ་ལ་དང་པོ་གཞན་རིག་ཚད་མར་ཁས་ལེན་པ་
ནི་ཉན་ཐོས་སྡེ་བ་གཉིས་ཡིན་ལ། དེ་ཡང་བྱེ་བྲག་སྨྲ་བ་རྣམ་མེད་ཀྱི་ཤེས་པས་་་
༣༦

༄༅། །རྐྱེན་བརྟག་པའི་རབ་བྱེད།
གཞན་དུ་ལྟ་བ་དུས་མཉམ་དུ་རྟོགས་པར་འདོད། མདོ་སྡེ་བ་རྣམ་བཅས་ཀྱིས་ཕྱིའི་
དོན་གཞན་རྟོགས་པར་འདོད་པས་དེ་གཉིས་ཅར་ལ་སྣང་བའི་ཡུལ་ཆོས་ཅན་དུ་མི་་་་
རིགས་སོ། །ཅི་ལྟར་ཞེ་ན། དང་པོ་རྣམ་མེད་ཀྱིས་རྟོགས་པའི་དོན་ཆོས་ཅན་དུ་མི་
རིགས་ཏེ། རྣམ་པ་མེད་པས་གཞན་རིག་ན་ཤེས་པ་མྱོང་བར་འདུག་པ་ཙམ་གྱིས་
རིག་གམ། དོན་དང་འབྲེལ་བ་ཡོད་པའི་སྒོ་ནས་རིག་དྲིང་ན། དེའི་དང་པོ་མི་འཐད་
དེ༑ ཤེས་པ་མྱོང་བར་འདུག་པར་ཁྱད་མེད་པས་མིག་གིས་མདུན་གྱི་དོན་རིག་པ་
ལྟར་སྐོག་གི་དོན་དང་སྒྲ་ལ་སྩོགས་པ་ཡང་རིག་པར་ཐལ་བས་སོ། །དེ་ལྟར་མི་་
འདོད་ཀྱི་འབྲེལ་བའི་སྒོ་ནས་ཡུལ་དུ་ལྟ་བའི་རིག་པས་ཡུལ་དེ་ཆོས་ཅན་དུ་འཇོག་་་་
གོ་ཞེ་ན། བརྟག་པ་བཞི་སྟེ། ཡུལ་དང་ཡུལ་ཅན་འབྲེལ་བས་སམ། བདག་ཉིད་
གཅིག་པས་སམ། དེ་ལས་བྱུང་བས་སམ། ཚོགས་པ་གཅིག་ལ་རག་ལས་པའི་་་་
འབྲེལ་བས་རིག་པར་འདོད། དང་པོས་མ་ཡིན་ཏེ། ཤེས་པ་ལ་དོན་ཀྱི་རྣམ་པ་མེད་
ན་ཡུལ་དང་ཡུལ་ཅན་ཉིད་དུ་མི་འཐད་པས་ཏེ། རྣམ་མེད་ཀྱང་དེ་ལྟར་ཡིན་ན་མིག་
གི་རབ་རིབ་ཡང་མིག་ཤེས་ཀྱི་ཡུལ་དུ་ཐལ་ལ་མྱིག་ཤེས་ཉིད་ཀྱང༌། མིག་གི་ཡུལ་
དུ་ཐལ་བས་སོ། །གཞན་ཡང་ཡུལ་དང་ཡུལ་ཅན་ཀྱི་འབྲེལ་བ་ཞེས་པ་ཡང་ཀུན་
བརྟགས་པ་ཡིན་ཏེ། འབྲེལ་བ་གཉིས་སུ་མ་འདུས་པ་དེ་ལྟ་བུ་ཚད་མས་མི་འཐད་
པས་ན་ཡང་མ་ཡིན་ནོ། །བདག་ཉིད་གཅིག་པའི་འབྲེལ་བས་ད་ལྟར་བའི་དོན་རིག་
པར་ཡང་མི་འཐད་དེ། རྣམ་ཤེས་བེམ་པོར་ཐལ་བས་སོ། །དེ་ལས་བྱུང་བའི་འབྲེལ་
བའི་སྒོ་ནས་ཀྱང་རིག་པ་མ་ཡིན་དེ། དབང་པོ་ཡང་རིག་པར་ཐལ་བས་སོ། །
ཚོགས་པ་གཅིག་ལ་རག་ལས་པའི་འབྲེལ་བས་རིག་སྟེ། དབང་པོ་དང་ཤེས་པ་དང་
དོན་སྔ་མ་ཚོགས་ནས། མིག་ལ་སྩོགས་པ་སྐྱེ་བས་ན་དོན་སྔ་མས་དོན་ད་ལྟར་བའི་
༣༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དེ་མ་ཐག་པའི་རྐྱེན་བྱས། མིག་ཤེས་སྔ་མ་དང་དབང་པོས་བདག་རྐྱེན་བྱས་ད་ལྟར་
བའི་རྣམ་ཤེས་ཀྱིས་དེ་མ་ཐག་པ་རྣམ་ཤེས་སྔ་མས་བྱས། དོན་གྱིས་དམིགས་པའི་
རྐྱེན་བྱས། དབང་པོས་བདག་པོ་བྱས་པ་ལས་ད་ལྟར་བའི་རྣམ་ཤེས་དང་དོན་་་་་
ཚོགས་པ་གཅིག་གིས་བསྐྱེད་པའི་འབྲེལ་བ་ཡོད་པས་རིག་གོ་ཞེ་ན། དེ་ལྟ་ན་དབང་
པོ་ད་ལྟར་བ་ཡང་རིག་པར་ཐལ་ཏེ། ཚོགས་པ་གཅིག་པའི་འབྲེལ་བ་ཡོད་པས་སོ༎
དེས་ན་རྣམ་མེད་པས་ལས་སྣང་བ་ཆོས་ཅན་དུ་མི་འཐད་དོ། །མདོ་སྡེ་བ་ལྟར་རྣམ་
བཅས་ལ་ཡང་ཆོས་ཅན་དུ་མི་འཐད་དེ། རྣམ་བཅས་ལ་དངོས་སུ་སྣང་བ་མི་འཐད་
པ་དང༌། བཏགས་ནས་སྣང་བ་མི་འཐད་པ་གཉིས་གྱིས་དགག་གོ །དེ་ལ་དང་པོ་
རྣམ་བཅས་ལ་དངོས་སུ་སྣང་བ་ཆོས་ཅན་དུ་འཇོག་གོ་ཞེ་ན། དངོས་སུ་སྣང་བ་མི་
སྲིད་དེ། དེ་ལྟ་ན་ཅི་ལྟར་ཡུལ་དུ་སྣང་བ་ནི་དོན་གྱིས་བཞག་པའི་ཤེས་པའི་རྣམ་པ་
ཡིན་པས་དེ་མྱོང་བ་དང་། རྣམ་པ་ཚོགས་པ་ཙམ་གྱིས་དོན་དངོས་སུ་མྱོང་བའི་མྱོང་
བ་གཉིས་སྐྱེ་བར་ཐལ་བ་ལས་མེད་པས་སོ། །གཉིས་པ་བཏགས་ནས་མྱོང་སྟེ་རྣམ་
པ་ཅི་ལྟར་སྣང་བ་མྱོང་བའི་སྒོ་ནས་དེ་ཉིད་ལ་སྤྱིའི་དོན་མྱོང་ངོ་ཞེས་བཏགས་པའི་སྒོ་
ནས་མྱོང་བ་ཆོས་ཅན་དུ་འཇོག་གོ་ཞེ་ན། མ་ཡིན་དེ་དཔེར་ན་བ་ལང་བཏགས་པ་
མྱོང་བས་མཚན་ཉིད་པའི་བ་ལང་མྱོང་ཞིང་རྟོགས་པ་མ་ཡིན་པ་ལྟར། རྣམ་པ་་་་
བཏགས་པ་བ་མྱོང་བས་དོན་མྱོང་བར་མི་འགྱུར་རོ། །རྣམ་པ་ཁོ་ན་ལྟར་དོན་གནས་
ཏེ་རྣམ་པ་དང་དོན་འདྲ་བས་དོན་མིང་དུ་ཡང་བརྟག་མོད་སྙམ་ན། ཕྱིའི་དོན་ཤེས་
པས་གཏན་མ་མཐོང་བས་རྣམ་པ་དང་དོན་འདྲ་བར་ཅིས་ཤེས་ཏེ། གཏན་མ་མཐོང་
བའི་ལྷ་སྦྱིན་དང༌། མཐོང་བའི་མཆོད་སྦྱིན་འདྲ་བར་གཞག་པ་མི་ནུས་པ་བཞིན་ནོ།།
དེས་རྣམ་བཅས་ལ་སྣང་བ་ཆོས་ཅན་དུ་མི་འཐད་པས་གཞན་རིག་གི་ཚད་མ་ལ་སྣང་
༣༨

༄༅། །རྐྱེན་བརྟག་པའི་རབ་བྱེད།
བ་ཆོས་ཅན་དུ་མི་འཐད་དོ། །རང་རིག་ལའང་སྣང་བ་ཆོས་ཅན་དུ་མི་འཐད་དེ།
རང་རིག་པ་ནི་ངར་འཛིན་པའི་གནས་འཛིན་པར་སྣང་བ་ཡིན་པས་གཟུང་བ་ཡུལ་དུ་
སྣང་བ་རང་རིག་ལ་སྣང་བ་མི་འཐད་པས་ན་མྱོང་བ་དང་འགལ་བས་དང༌། གཉིས་
པ་རིགས་པ་དང་འགལ་ཏེ་གཞལ་བྱ་དང་ཚད་མ་ཐ་དད་དགོས་པ་ཡིན་པ་ལ། རང་
རིག་ཚད་མ་དང་གཞལ་བྱ་ངོ་བོ་གཅིག་སྟེ་བདག་ཉིད་གཞལ་བྱར་སོང་བས་ཚད་མ་
ཉིད་དུ་མི་འཐད་པས་ན་རང་རིག་ལ་སྣང་ཡང་ཆོས་ཅན་མ་ཡིན་ནོ། །རང་རིག་པའི་
ཤུགས་ཀྱིས་གྲུབ་པའི་སྣང་བ་ཆོས་ཅན་དུ་འཇོག་གོ་ཞེ་ན། སྔར་བརྗོད་པའི་ཉེས་པ་
གསུམ་གྱིས་མི་འཐད་དོ། །རིག་པ་ཙམ་གྱིས་གྲུབ་པ་ཆོས་ཅན་དུ་འཇོག་གོ་ཞེ་ན།
སྔར་བཀག་ཟིན་ཏེ། རིག་པ་ལ་རང་རིག་གཞན་རིག་དངོས་འགལ་ཡིན་པས་་་་་
གསུམ་པ་མེད་ལ་དེ་གཉིས་བཀག་ཟིན་པས་སོ། །ཡང་ཡུལ་སྣང་བ་ཡང་རྣམ་་་་་་
བཅས་ལ་སྣང་བ་དང་རྣམ་མེད་ལ་སྣང་བ་ལས་གཞན་མེད་ལ། དེ་གཉིས་ལ་སྣང་
བ་ཆོས་ཅན་དུ་མི་འཐད་པར་ཡང་གོང་དུ་བསྟན་ཏོ། །གཉིས་པ་གཏན་ཚིགས་ལ་
བརྟག་པ་བྱ་སྟེ་རང་རྒྱུད་སུན་དབྱུང་བ་ནི། ཅི་ལྟར་སྣང་བ་འདི་ཆོས་ཅན་ཡང་དག་
པར་རང་བཞིན་མེད་དེ། གཅིག་དང་དུ་མ་བྲལ་བའི་ཕྱིར་ཅེས་པའི་རྟགས་དེ་རང་
རྒྱུད་དུ་འདོད་པ་རྣམས་ཀྱིས་ནི་རྒོལ་ཕྱིར་རྒོལ་གཉིས་ཀ་ལ་ཚད་མས་གྲུབ་དགོས་་་་་
པ་ཡིན་པ་ལ། གཏན་ཚིགས་འདི་ནི་ཕྱིར་རྒོལ་པ་ལ་གྲུབ་སྟེ། དེ་ལ་གཅིག་དང་དུ་
མ་གཉིས་ཏེ། ཆ་བཅས་ཀྱི་གཅིག་དང་དུ་མ་དང༌། ཆ་མེད་ཀྱི་གཅིག་དང་དུ་མའོ། །
དེ་ལ་ཆ་བཅས་ཀྱི་གཅིག་ཏུ་འདོད་པ་ནི་མུ་སྟེགས་བྱེ་བྲག་པ་སྟེ། ཚིག་གི་དོན་དྲུག་
ཏུ་འདོད་པ་ཆ་ཤས་དང་བཅས་པའི་རྫས་གཅིག་ཏུ་འདོད་དོ། །ཆ་མེད་ཀྱི་གཅིག་ཏུ་
འདོད་པ་ནི་མུ་སྟེགས་གཅེར་བུ་པ་སྟེ། ཆ་ཤས་མེད་པའི་གཅིག་གི་རང་བཞིན་དུ་
༣༩

༄༅། །དབུ་མ་རྞ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འདོད་པའོ། །དེ་ལ་ཡང་ཆ་མེད་ཀྱི་དུ་མར་འདོད་པ་ནི་ཉན་ཐོས་བྱེ་བྲག་སྨྲ་སྟེ་ཇི་
ལྟར་སྣང་བ་ཆ་མེད་ཀྱི་རྡུལ་ཕྲན་དུ་མ་བསྐོར་བ་བར་བཅས་སུ་འདོད་པའོ། །ཆ་་
ཤས་དང་བཅས་པའི་དུ་མར་འདོད་པ་ནི་ཉན་ཐོས་མདོ་སྡེ་པ་སྟེ། ཅི་ལྟར་སྣང་བ་ཆ་
ཤས་དང་བཅས་པའི་དུ་མར་འདོད་པས་ན་དེ་དག་ལ་གཅིག་དང་དུ་བྲལ་མ་གྲུབ་་་་་
བོ༑ ༑ཅི་ལྟར་ཞེ་ན། དེ་ལ་སློབ་དཔོན་ཁ་ཅིག་གཅིག་དང་དུ་མ་དང་བྲལ་བ་མངོན་
གསུམ་གྱིས་གྲུབ་པར་འདོད་པ་ཡང་ཡོད་དེ། མངོན་སུམ་རྗེས་དཔག་གཉིས་ཀས་
གྲུབ་པར་འདོད་པ་ཡང་ཡོད། རྗེས་དཔག་གཅིག་པུས་གྲུབ་པར་འདོད་པ་ཡང་ཡོད་
པ་ལས་གང་གི་ལུགས་ཡིན་ཡང་རུང་སྟེ། ཅི་ལྟར་སྣང་བ་ཆ་ཤས་དང་བཅས་པ་
གཅིག་མངོན་སུམ་དུ་དམིགས་པས་ཆ་བཅས་ཀྱི་གཅིག་དུ་བྲལ་བར་མ་གྲུབ་བོ། །
ཆ་མེད་ཀྱི་གཅིག་དང་བྲལ་བ་ནི་གྲུབ་སྟེ། ཅི་ལྟར་སྣང་བ་ཆ་མེད་གཅིག་ཡིན་ན་
གཅིག་གཡོ་བས་ཀུན་གཡོ་བར་ཐལ་བ་དང༌། གཅིག་བསྒྲིབས་པས་ཀུན་བསྒྲིབས
པར་ཐལ་བ་དང༌། གཅིག་ཚོན་གྱིས་ཁ་བསྒྱུར་བས་ཀུན་བསྒྱུར་བར་ཐལ་བས་སོ།།
དེ་ལྟ་བུའི་གཅིག་དང་བྲལ་བས་གྲུབ་ཀྱང་རང་བཞིན་ཡོད་ན་ཅི་སྟོ་སྟེ་མ་ངེས་པར་་་་་
འགྱུར་རོ། །གཞན་ཡང་ཟླ་མེད་ཀྱི་གཅིག་མངོན་གསུམ་དུ་གྲུབ་པས་ན། དེ་གཅིག་
དང་བྲལ་བ་གང་ཡང་མ་གྲུབ་བོ། །དུ་མ་དང་བྲལ་བ་ཡང་མི་འགྲུབ་སྟེ། ཆ་མྱེད་ཀྱི་
དུ་མ་བྱེ་བྲག་སྨྲ་བ་འདོད་པ་ལྟ་བུ་དེ་ལྟ་བུ་འདོད་པ་ཉིད་ཚད་མས་གྲུབ་པ་མེད་པས་
ན་དེ་ལྟ་བུའི་དུ་མ་དང་བྲལ་བ་གྲུབ་ཏུ་བཅུག་ཀྱང་མ་ངེས་ལ། མདོ་སྡེ་པའི་འདོད་པ་
ཆ་བཅས་ཀྱི་དུ་མ་ཚད་མས་གྲུབ་པས་ན་དེ་དང་བྲལ་བ་མ་གྲུབ་བོ། །གཞན་ཡང་
གཅིག་དང་བྲལ་བ་དང་དུ་མ་དང་བྲལ་བ་གཉིས་རྟགས་འཛིན་ཀྱི་ཚད་མ་གཅིག་་་་་
གིས་གྲུབ་པའམ་དུ་མས་གྲུབ་པར་འདོད། དང་པོ་མི་འཐད་དེ་སྤྱིར་དངོས་པོར་ཡོད་
༤༠

༄༅། །རྐྱེན་བརྟག་པའི་རབ་བྱེད།
པ་ལ་གཅིག་དང་དུ་མ་སྤངས་འགལ་ཡིན་པས་ཕུང་པོ་གསུམ་པ་ཡིན་ལ། སྤངས་
འགལ་གྱི་ལུགས་ཀྱིས་གཅིག་མེད་པར་སྒྲུབ་པའི་ཚད་མ་དེ་ཉིད་ཀྱི་གཉིས་པ་ཡོད་་་་
པར་སྒྲུབ་པ་ཡིན་པས། སྣང་བ་ལ་གཅིག་དང་བྲལ་བ་གྲུབ་པ་ན་དུ་མ་བསྒྲུབ་པར་
འགྱུར། དུ་མ་དང་བྲལ་བར་གྲུབ་ན་གཅིག་བསྒྲུབ་པར་འགྱུར་བས་ཚད་མ་གཅིག་
གིས་གཅིག་དང་དུ་མ་གཉིས་ཅར་དང་བྲལ་བ་མི་འགྲུབ་སྟེ། གཅིག་གྲུབ་པ་ན་གང་
རུང་རེ་བསྒྲུབས་པས་རྟོགས་མི་འགྲུབ་བོ། །གལ་ཏེ་གཅིག་དང་བྲལ་བ་ཙམ་གྲུབ་
ཀྱིས་དུ་མ་མི་འགྲུབ་ཟེར་ན། དེ་མི་འཐད་དེ། དེ་ལྟ་ན་གཅིག་དང་དུ་མ་དངོས་
འགལ་ཡིན་པར་འགྱུར་བས་མི་འགྲུབ་བའི་ཐབས་མེད་དོ། །གལ་དེ་ཚད་མ་ཐ་དད་
ཀྱིས་དེ་གཉིས་དང་བྲལ་བར་འདོད་ན་རྟགས་འཛིན་ཀྱི་ཚད་མ་གཉིས་ལ་འགལ་བ་
མྱི་འཁྲུལ་བ་སྲིད་པར་ཐལ་ཏེ། ་གཅིག་དང་བྲལ་བ་སྒྲུབ་པའི་ཚད་མས་གཅིག་་་་
བཀག་པ་ན་དུ་མ་བསྒྲུབ་པ་ལ། དུ་མ་དང་བྲལ་བ་སྒྲུབ་པའི་ཚད་མས་སྔ་མས་་་་་
བསྒྲུབ་པའི་དུ་མ་འགག་ཅིང་བཀག་པའི་གཅིག་བསྒྲུབ་པས་སོ། །བདག་ནི་ཅི་ལྟར་
སྣང་བ་ཡང་བདག་གི་དངོས་པོར་གྲུབ་པ་གཅིག་ཆོས་ཅན་དུ་འཇོག་ན་གཅིག་དང་་་་
བྲལ་བར་གྲུབ་ན་གཅིག་བསྒྲུབ་པར་འགྱུར་བ་ལ། མ་བརྟགས་པ་ལ་སྣང་བ་འདི་
ཡང་བརྟགས་བཟོད་ཀྱི་གཅིག་དང་དུ་མའི་རང་བཞིན་དུ་ཡོད་པ་འགོག་པ་ལ།
གཅིག་དང་བྲལ་བ་བསྒྲུབ་པས་དུ་མ་གྲུབ་པ་དང་བྲལ་བ་བསྒྲུབ་ན་གཅིག་བསྒྲུབ་་་་
པར་མི་འགྱུར་ཏེ། ཡང་དག་གི་གཅིག་དང་དུ་མ་གཉིས་སྣང་བའི་ཁྱབ་བྱེད་མ་ཡིན་
པས་སྙམ་མོ། །གསུམ་པ་ཁྱབ་པ་ལ་བརྟགས་པ་ལས་གཅིག་དང་དུ་བྲལ་གྱི་ཁྱབ་པ་
ཡང་དག་གི་རང་བཞིན་ལ་གཅིག་དང་དུ་མས་ཁྱབ་པར་སྒྲུབ་པའི་སྒོ་ནས་བྱེད་པ་་་་་
ཡིན་པ་ལ། ཡང་དག་གི་རང་བཞིན་ལ་གཅིག་དང་དུ་མས་ཁྱབ་པའི་གཞི་གང་ལ་
༤༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྒྲུབ། སྣང་ཚོད་པའི་དངོས་པོ་ལ་སྩོགས་པ་ཉིད་ཡང་དག་གི་དངོས་པོར་བྱས་ནས།
དེ་ལ་གཅིག་དང་དུ་མས་ཁྱབ་པར་ཁས་ལེན་ནམ། འོན་ཏེ་སྣང་ཚོད་ལས་གཞན་
པའི་ཡང་དག་གི་ཚད་མས་གྲུབ་ཅིང་མི་གནོད་པ་ལ་ཁྱབ་པ་སྒྲུབ་པའམ། འོན་ཏེ་
རང་བཞིན་ཡོད་པ་ཙམ་པོ་ལ་ཁྱབ་པ་སྒྲུབ་དྲང་ན། དང་པོ་ལྟར་ན་སྣང་ཚོ་ཀྱི་་་་
དངོས་པོ་གྲུབ་བམ་མ་གྲུབ། མ་གྲུབ་ན་གཞི་ཆོས་ཅན་མ་གྲུབ་པར་འགྱུར། གྲུབ་ན་
སྣང་ཚོད་ཡང་དག་འཛིན་པས་རང་བཞིན་མེད་པའི་དམ་བཅའ་ལ་མངོན་སུམ་གྱིས་
བསལ་བ་བྱུང་བ་དང༌། སྣང་བ་དང་ཡང་དག་གཅིག་པས་ཡང་དག་རང་བཞིན་མེད་
ཅེས་པའི་དམ་བཅའ་བའི་ཁྱད་པར་དགོས་པ་མེད་པར་འགྱུར་ཏེ་ཉེས་པ་གསུམ་མོ།།
ཁྱེད་ཆོས་ཅན་ཀུན་རང་བཞིན་མེད་པར་སྒྲུབ་པའམ། འོན་ཏེ་ཕྱོགས་གཅིག་སྒྲུབ།
དང་པོ་ལྟར་ན་ཁྱབ་པ་མ་གྲུབ་པར་འགྱུར། གཉིས་པ་ལྟར་ན་ཕྱོགས་ཀྱི་ཕྱོགས་་
གཅིག་ལ་མ་གྲུབ་པར་འགྱུར་ཞེའོ། །གཉིས་པ་ལྟར་ན་ཡང་དག་གི་དངོས་པོ་གྲུབ་
བམ་མ་གྲུབ། མ་གྲུབ་ན་ཁྱབ་པ་མ་གྲུབ་པར་འགྱུར། གྲུབ་ན་ཁྱེད་ཀྱི་ཆོས་ཀུན་རང་
བཞིན་མེད་པར་གྲུབ་བམ། འོན་ཏེ་ཕྱོགས་གཅིག་གྲུབ། དང་པོ་ལྟར་ན། ཁྱབ་པ་
མ་གྲུབ་པར་འགྱུར། གཉིས་པ་ལྟར་ན་ཕྱོགས་ཀྱི་ཕྱོགས་གཅིག་ལ་མ་གྲུབ་པར་
འགྱུར་ཞེའོ། །གསུམ་པ་ལྟར་ན་ཡང་སྒྲ་རང་བཞིན་ཙམ་ལ་གཅིག་དང་དུ་མས་ཁྱབ་
ཅེས་བརྗོད་ཀྱང་སྐབས་ཀྱི་འདོད་པ་ཡང་དག་པའི་གཅིག་དང་དུ་མ་དང་བྲབ་་་་་
ཡིན་པས་ཁྱབ་པ་ཡང་ཡང་དག་གི་དངོས་པོ་ལ་གཅིག་དང་དུ་མས་ཁྱབ་དགོས་པས་
ན་དངོས་པོ་ཙམ་ལ་གཅིག་དང་དུ་མས་ཁྱབ་པ་གྲུབ་པས་མི་ཕན་པར་ཡང་དག་ལ་་་་
འདོད་དགོས་པས་ཉེས་པ་སྔ་མ་ལས་མི་འདའོ། །རྗེས་འགྲོ་མེད་པའི་དཔེ་ལྟར་སྣང་
བར་སོང་བ་ལྟར་འདིར་ཡང་ཚིག་ཏུ་རང་བཞིན་ཙམ་པོ་ལ་ཁྱབ་པ་གྲུབ་ཀྱ་་་་་་་་
༤༢

༄༅། །རྐྱེན་བརྟག་པའི་རབ་བྱེད།
འདོད་ཀྱི་བརྟག་པ་དག་གི་གཅིག་དང་དུ་བྲལ་ཡིན་པས་ཡང་དག་གི་དངོས་པོ་ལ་་་་
ཁྱབ་པ་གྲུབ་དགོས་པས་དེ་མ་གྲུབ་པས་མི་ཕན་ནོ། །གཞན་ཡང་ཁྱད་པར་སྤངས་
པའི་རང་བཞིན་ཙམ་པོ་ཉིད་མི་འཐད་པས་དེ་ལ་ཁྱབ་པ་མི་འཐད་དེ། དཔེར་ན་
བུམ་པ་ཙམ་པོ་འདི་བུམ་པའམ་མངོན་པར་གསལ་བའི་སེམས་པ་ཅན་ང་ཡང་་
རུང་བའི་གཉིས་པ་དང་བཅས་ཡིན་ཏེ། ཨུད་པ་ལ་མ་ཡིན་པའི་ཕྱིར་རྩིག་པ་བཞིན་
བྱས་པ་ན། བུམ་པ་ཙམ་པོ་ཆོས་ཅན་དུ་བྱས་པས་གཞན་པའི་བུམ་པ་གཞན་མི་ནོད་
པས་གཉིས་པ་དེ་དང་བཅས་པ་མི་འཐད། མངོན་པར་གསལ་བའི་སེམས་པས་
གཉིས་པ་དང་བཅས་པའི་དཔེ་རྩིག་པ་ལ་མེད་པའི་ཁྱད་པ་གཉིས་ཀ་མི་འདོད་པས་
གཉིས་བཅས་ཙམ་པོ་མི་འཐད་པ་ལྟར། སྣང་བ་ཡང་དག་གི་རང་བཞིན་དུ་བྱས་པ་
ཡང་མི་འཐད། རིགས་པས་གྲུབ་ཅིང་མི་གནོད་པའི་ཡང་དག་གི་རང་བཞིན་ར་
ཡང་མི་འཐད་པས་ན། རང་བཞིན་ཙམ་པོའི་སྤྱི་ཉིད་མི་འཐད་པ་སྟེ། དེ་ལ་གཅིག་
དང་དུ་མས་ཁྱབ་པ་མི་འགྲུབ་བོ། །གཞན་ཡང་ཡང་དག་གི་རང་བཞིན་གཅིག་དང་
དུ་མས་ཁྱབ་ཅེས་འདོད་པ་ཉིད་མི་འཐད་དེ། རང་བཞིན་དང་གཅིག་དང་དུ་མ་ངོ་བོ་
གཅིག་གམ་ཐ་དད། ཐ་དད་ན་གཅིག་དང་དུ་མས་ཁྱབ་པ་མི་འཐད་དེ། སྣུམ་བུ་ལ་
ཡང་བུམ་པས་ཁྱབ་པར་ཐལ་བས་སོ། །ངོ་བོ་གཅིག་སྟེ་ཆ་ཤས་མེད་ན་ཁྱབ་བྱ་ཁྱབ་
བྱེད་གཉིས་སུ་བཞག་པ་མི་འཐད་དེ་ངོ་བོ་ཐ་དད་མེད་པས་སོ། །ངོ་བོ་གཅིག་ཀྱང་
ལྡོག་པས་ཐ་དད་བཏུབ་བོ་ཞེ་ན། ལྡོག་པས་ཐ་དད་པ་ཉིད་ཅི་ལ་བྱ་སྟེ་སྤྱི་བྱེ་བྲག་ལ་
བྱའམ། ལོགས་མཚམས་ཐ་དད་པ་ལ་བྱ། དང་པོ་སྤྱི་དང་བྱེ་བྲག་ལ་བྱ་བ་ནི་མ་
ཡིན་ཏེ། སྤྱི་ཁྱབ་བྱེད་གཅིག་ལ་བྱེ་བྲག་ཏུ་ཁྱབ་རྒོས་པ་ལ་རང་བཞིན་དང་གཅིག་
དང་དུ་མ་ངོ་བོ་གཅིག་པ་འཐད་པས་སོ། །གཉིས་པ་ལྡོག་མཚམས་ཐ་དད་པ་ལ་བུ་
༤༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བ་ཡང་མི་འཐད་དེ། ལྡོག་མཚམས་ཉིད་ག་ལ་བྱ་སྟེ་མྱི་སྙེད་པས་སོ། །གཅིག་དང་
དུ་མ་མ་ཡིན་པས་དང༌། རང་བཞིན་མ་ཡིན་པ་གཉིས་ཡིན་ནོ་ཞེ་ན། དེ་གཉིས་ཐ་
དད་པར་ཞེས་ཤེས་ཏེ་ཤེས་བྱེད་མེད་དོ། །གཞན་ཡང་ལྡོག་པ་ཐ་དད་ཞེས་བྱ་བ་ནི་
རྣམ་རྟོག་གིས་སྒྲོ་བཏགས་པའི་དུ་མ་ལས་དོན་ལ་འགྱུར་བ་མེད་པས་ཀྱང་མི་རིགས་
སོ༑ ༑གཞན་ཡང་སློབ་དཔོན་ཆོས་ཀྱི་གྲགས་པ་ལྟར་ན་རྗེས་དཔག་གི་ཤེས་པ་ནི་
བསྒྲུབ་བྱ་དང་བརྒྱུད་པས་འབྲེལ་བ་ཡོད་པས་ཚད་མར་འཇོག་པ་ཡིན་པ་ལ། དེ་
ཉིད་ཀྱིས་འདིར་མི་འཐད་པས་ཀྱང་རང་བཞིན་མེད་པར་རང་རྒྱུད་ཀྱི་རྗེས་དཔག་་་་་
གིས་མི་རྟོག་སྟེ། དེ་ལྟར་སློབ་དཔོན་གྱི་ཞལ་སྔ་ནས་དེ་ལྟར་རྟགས་དང་རྟགས་ཅན་
ནོ༑ ༑བརྒྱུད་པ་ཡིས་ནི་དངོས་པོ་དང༌། །འབྲེལ་ཕྱིར་དེར་སྣང་བ་ཡིས་ནི། །སྟོང་
ཡང་སླུ་བྱེད་ཉིད་མ་ཡིན། །ཞེས་བཤད་དེ། རྟགས་ཅན་རྗེས་དཔག་དང་རྟགས་
འཛིན་གཉིས་ཀ་སྒྲ་མི་རྟག་པའམ། ལ་མེ་ལྡན་ལྟ་བུ་དང་འབྲེལ་བས་ཚད་མར་་་་
འཇོག་པ་ལ་ཁྱེད་ཀྱིས་ཅི་ལྟར་སྣང་བ་ལ་ཡང་དག་གི་རང་བཞིན་བཀག་པ་ཙམ་གྱི་་
བསྒྲུབ་བྱ་དང༌། དེ་རྟོགས་པའི་རྗེས་དཔག་དང་གཅིག་དང་དུ་མ་བཅད་པ་ཙམ་གྱི་
མེད་དགག་གོ །རྟགས་རྟོགས་པའི་གཉིས་ནི་འབྲེལ་བར་མྱི་འཐད་པས་སོ། །ཅིའི་
ཕྱིར་ཞེ་ན། འབྲེལ་བ་མེད་པར་རྗེས་དཔག་གིས་བསྒྲུབ་བྱ་གྲུབ་བམ་ཡོད་ནས་གྲུབ།
དང་པོ་ལྟར་ན་མིག་གིས་སྒྲ་ཡང་ཐོས་པར་ཐལ་ལོ། །གཉིས་པ་ལྟར་ན་བདག་ཉིད་
གཅིག་གམ་དེ་ལས་བྱུང༌། དང་པོ་མི་འཐད་དེ་རྗེས་དཔག་རང་རིག་མ་ཡིན་གཞན
རིག་པའང་རྟོགས་པ་ཡིན་པས་དེའི་ཡུལ་རྗེས་དཔག་རང་ལས་ཐ་དད་པས་བདག་་་་
ཉིད་གཅིག་པ་མི་འཐད། དེ་ལས་བྱུང་བ་མི་འཐད་དེ། བསྒྲུབ་བྱ་མེད་དགག་ལས་
རྗེས་དཔག་བྱུང་ན་དོན་བྱེད་ནུས་པས་དངོས་པོར་ཐལ་བས་སོ། །དེས་ན་འབྲེལ་བ་

༄༅།།རྐྱེན་བརྟག་པའི་རབ་བྱེད།
གང་ཡང་མེད་པས་བསྒྲུབ་བྱ་རྟོགས་པར་འགལ་ལོ། །ཁ་ཅིག་ན་རེ་དངོས་སུ་འབྲེལ་
བ་མེད་ཀྱང་བཟློག་པ་ལ་འབྲེལ་བ་ཡོད་ཟེར་ན། མྱི་འཐད་དེ་དངོས་ལ་འབྲེལ་བ་
མེད་པར་བཟློག་པའི་འབྲེལ་བ་ཉིད་མི་འཐད་དེ། དེ་ནི་དངོས་ལ་འབྲེལ་བ་ཡོད་པ་
ལ་རག་ལས་པས་སོ། །དེ་ཡང་རྗེས་སུ་འགྲོ་ལྡོག་གཅིག་གིས་གཅིག་སྡུད་པ་ཡིན་
པས་ཤེའོ། །བདག་ནི་གཏན་ཚིགས་རང་གཅིག་དང་དུ་བྲལ་དང་བསྒྲུབ་བྱ། མེད་
དགག་དངོས་སུ་རྗེས་འགྲོའི་འབྲེལ་བ་མེད་ཀྱང་བཟློག་པ་ཡང་དག་ཏུ་ཡོད་པ་དང་་
གཅིག་དང་དུ་མ་འབྲེལ་བས་འབྲེལ་བའི་ཡུལ་གཅིག་དང་དུ་མ་རྩོད་གཞི་ལ་བཀག་
པས་ཁྱབ་བྱ་ཡང་དག་གི་རང་བཞིན་ལྡོག་པས་དེ་མེད་པར་རྟོགས་པའི་རྗེས་དཔག་་་
དང༌། བསྒྲུབ་བྱ་དངོས་ལ་འབྲེལ་བ་མེད་ཀྱང་རྟོགས་པ་མི་འགལ་སྙམ་མོ། །དེ་
ལྟར་ན་རང་བཞིན་མེད་པ་ལ་སྒྲུབ་བྱེད་རིགས་པ་མེད་པས་ན་ལུང་ཡང་མེད་པར་་་་
གྲུབ་སྟེ་རྒྱབ་རྟེན་རིགས་པ་མེད་པས་སོ། །རྣལ་འབྱོར་གྱི་མངོན་སུམ་ཡང་མེད་པར་
གྲུབ་སྟེ་དེ་ནི་ཚད་མས་གཏན་ལ་ཕབ་པའི་དོན་གོམས་པ་ལས་གསལ་བ་ར་ཀྱི་་་་་
མཐའ་ལས་བྱུང་བ་ཡིན་པ་ལ་རང་བཞིན་མེད་པ་ཚད་མས་གྲུབ་པ་མེད་པས་སོ། །
དེ་ལྟར་སྒྲུབ་བྱེད་མེད་ལ་གནོད་བྱེད་ཡོད་པས་ན་རང་རྒྱུད་ཀྱི་རང་བཞིན་པ་རྟོགགས་་
པར་བྱེད་པ་མ་ཡིན་ནོ། །དོན་བཞི་པ་སློབ་དཔོན་ཀླུ་སྒྲུབ་ཀྱི་དགོངས་པ་ཐལ་འགྱུར་
བ་ཡིན་པ་ཉིད་དུ་ཟླ་གྲགས་རང་གི་ལུགས་རྣམ་པར་གཞག་པ་སྟོན་པ་ལ་གཉིས་ཏེ།
གཞལ་བྱ་ལ་དྲི་བ་ལྔའི་ལན་གདབ་པ་དང་། ཚད་མ་ལ་དྲི་བ་ལྔའི་ལན་གདབ་པས་
སྟོན་ཏོ། །དེ་ལ་དྲི་བ་དང་པོ་ནི་ངེད་རང་རྒྱུད་འདོད་པ་ལ་གོང་གི་སྐྱོན་བརྗོད་པ་དེ།
ཁྱེད་ཐལ་འགྱུར་བ་ལ་ཅི་སྟེ་མི་འོང་སྟེ། ཆོས་ཐམས་ཅད་རང་བཞིན་མེད་པར་སྨྲ་
བར་མཚུངས་པས་སོ། །དེས་ན་རང་བཞིན་མེད་པ་སྒྲ་ཙམ་གྱིས་སྒྲུབ་ན་རང་བཞིན་
༤༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མེད་པར་འགྱུར་ལ། རིགས་པས་སྒྲུབ་ན་མངོན་སུམ་རྗེས་དཔག་གཉིས་ཅར་སྔ་མ་
ལྟར་མི་འཐད་དོ་ཞེས་པའོ། །དེའི་ལན་ནི་ངེད་ལ་བསྒྲུབ་བྱ་དང་ཁས་བླང་དང་རང་
གི་ཕྱོགས་སྒྲུབ་རྒྱུ་དེ་ཡང་མེད་ལ། གཞན་ཁས་ལེན་པ་ཐལ་འགྱུར་གྱིས་འགོག་པ་
ཡིན་པས་ན་ཆོས་ཅན་མ་གྲུབ་པ་ལ་སྩོགས་ལ་ཁྱེད་ལ་བརྗོད་པའི་སྐྱོན་དེ་དག་མེད་་་་
དོ༑ ༑ཁྱེད་རང་རྒྱུད་ཀྱིས་རང་བཞིན་མེད་པར་བསྒྲུབ་པར་འདོད་པ་ལ་ཉེས་པ་་་
གནས་ཀྱི། ངེད་ལ་ནི་ཁས་ལེན་པ་གང་ཡང་མེད་པས་ཉེས་པ་མེད་དེ་དམ་བཅའ་བ་
མེད་པས་སོ། །དེ་ཡང་འཕགས་པ་ཉིད་ཀྱིས། གལ་ཏེ་ང་ལ་དམ་བཅའ་ཡོད། །དམ་
བཅའ་ཡོད་པས་སྐྱོན་དེ་མྱེད་ཡོད་ཡིན་སྙམ། །གལ་ཏེ་ང་ལ་དམ་བཅའ་མེད། །དམ
བཅའ་མེད་པས་སྐྱོན་དེ་མེད། །ཅེས་སོ། །དེ་ལྟར་ཁས་མི་ལེན་བྱས་ཀྱང་དབུ་མ་པ་
ཡིན་པས་ཉེས་པ་ཉིད་དུ་ཁྱེད་འདོད་དགོས་སོ་ཞེ་ན། མ་ཡིན་ཏེ་སྟོང་པ་ཉིད་ཅེས་པ་
ཡང་རིགས་པས་དཔྱད་ན་མ་གྲུབ་པའི་ཕྱིར་ཏེ། མི་སྟོང་པའི་ཆོས་ཤིག་གྲུབ་ན་ཏ་དེ་
ལ་ལྟོས་པའི་སྟོང་པ་ཉིད་ཀྱང་བྱ་བ་ཞིག་གྲུབ་པར་འཐད་པ་ལ། མི་སྟོང་པའི་ཆོས་
ཉིད་བརྟགས་ན་མ་གྲུབ་པས་དེ་ལ་ལྟོས་པའི་སྟོང་པ་ཉིད་བྱ་བ་ཞིག་མ་གྲུབ་པས་་་་་་
སྟོང་པ་ཉིད་དུ་ཡང་མི་འཐད་དོ། །དེ་ཡང་འཕགས་པ་ཉིད་ཀྱིས། གལ་ཏེ་མི་སྟོང་
ཡོད་འགྱུར་ན། །སྟོང་པ་ཅུང་ཟད་ཡོད་པར་འགྱུར། །ཞེས་བཤད་པས་སོ། །དེ་ལྟར་
ན་ཁྱེད་རང་ཆོས་ཐམས་ཅད་སྟོང་པའོ་ཞེས་སྟོན་པ་དང་། མདོ་ལས་ཀྱང་ཆོས་་་་་
ཐམས་ཅད་སྟོང་པར་བསྟན་པ་དང་འགལ་ལོ་ཞེ་ན། མྱི་འགལ་ཏེ། ངེད་ཀྱིས་སྟོང་
པར་བསྟན་པ་དང་། མདོ་ནས་གསུངས་པ་གཉིས་ག བྱིས་པ་དངོས་པོར་བདེན་
པར་སྒྲོ་འདོགས་པས་དེ་དགག་པའི་ཕྱིར། བྱིས་པའི་བསམ་པ་དང་སྦྱར་ནས་སྟོང་
པར་བསྟན་གྱི། སྟོང་པ་ཉིད་ཅེས་བྱ་བ་གཅིག་དངོས་པོ་ལ་ཡོད་ནས་བཤད་པ་མ་
༤༦

༄༅། །རྐྱེན་བརྟག་པའི་རབ་བྱེད།
ཡིན་པས་འགལ་བ་མེད་དོ། །དེ་ཡང་འཕགས་པས། གང་དག་སྟོང་པ་ཉིད་ལྟ་བ། །
དེ་དག་གསོ་རུ་མེད་པར་གསུངས་ཞེས་སོ། །ཁྱེད་ཡོངས་གཅོད་གྱི་བསྒྲུབ་བྱ་མི་་
འདོད་ཀྱང་། རྣམ་བཅད་དགག་པ་ཙམ་གྱི་བསྒྲུབ་བྱ་འདོད་དགོས་པས་དེ་སྒྲུབ་པའི་
གཏན་ཚིགས་ལ་སྩོགས་པ་ཁས་ལེན་དགོས་སོ་ཞེ་ན། ངེད་ལ་དགག་པ་ཙམ་གྱི་་
བསྒྲུབ་བྱའང་འདོད་པ་མེད་དེ། དགག་བྱའི་རང་བཞིན་མ་གྲུབ་པས་ན་བཀག་པ་
ཡང་མི་འཐད་དེ། འཕགས་པ་ཉིད་ཀྱིས། ང་ནི་དགག་པ་བྱེད་དོ་ཞེས། །བྱ་བ་དེ་ནི་
ཁྱེད་ཀྱིས་བསྐུར། །ཞེས་གསུངས་པས་དགག་པ་ཙམ་ཡང་མི་འདོད་དོ། །ཐལ་
འགྱུར་བ་ཁྱེད་ཁས་བླང་བའམ་དམ་བཅའ་བ་གང་ཡང་མེད་དོ་ཞེས་པ་ཉིད་དམ་་་་་
བཅའ་བ་ཡིན་པས་དེ་སྒྲུབ་དགོས་ཏེ། དམ་བཅའ་གང་ཡང་མེད་པར་ཅིས་ཤེས་ན།
ངེད་ལ་དམ་བཅའ་གང་ཡང་མེད་ཅེས་སྨྲས་པ་ནི་གཞན་དག་ཡོད་པར་འདོད་པ་་་་་་་་
དགག་པའི་ངོར་དེ་ལྟར་སྒྲ་སྦྱར་གྱི། ངེད་ལ་དམ་བཅའ་མེད་ཅེས་པ་ཡང་མ་གྲུབ་ལ་
ཡོད་པ་ཡང་མ་གྲུབ་གཉིས་ཀ་ཡང་མ་གྲུབ་གཉིས་ག་མ་ཡིན་པ་ཡང་མ་གྲུབ་པས་་་་་
སྒྲུབ་བྱེད་གང་ཡང་མི་དགོས་སོ། །གཉིས་པ་ཚད་མ་ལ་དྲི་བ་ལྔའི་ལན་གདབ་པ་
ལས་དང་པོ་ནི་ཁྱེད་གཞལ་བྱ་ཁས་མི་ལེན་ན་ཚད་མ་ཁས་ལེན་ནམ་མི་ལེན་ཞེ་ན།
ངེད་ཚད་མ་ཁས་མི་ལེན་ཏེ་ཚད་མ་དང་གཞལ་བྱ་གཉིས་ཀ་རྩོད་བཟློག་ཏུ་བཀག་་་་
པས་ཏེ། ཚད་མ་ལ་གཞལ་བྱ་ཡོད་དགོས་པ་ལ་གཞལ་བྱ་མེད་པའི་ཕྱིར་རོ། །ཁ་
ཅིག་ཐ་སྙད་པའི་ཚད་མ་གྲགས་ཚོད་དུ། འཇལ་བ་དང༌། དོན་དམ་འཇལ་བ་
གཉིས་ཡོད་ཟེར་ན། མྱི་འཐད་དེ་ཐ་སྙད་པའི་ཚད་མར་འདོད་པ་དེས་རྟོགས་པའི་
དོན་ལ་ཚད་མ་ཡིན་ཕན་ཆོད་ཚད་མ་གཞན་གྱིས་མི་གནོད་པས། དེ་ཡང་དག་ཏུ་
འགྱུར་བས་ན་ཐ་སྙད་པའི་ཚད་མ་ཞེས་པ་དང་གཉིས་མེད་ཀྱི། ཚད་མ་གཅིག་གྲུབ་
༤༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཕན་ཆད་དེའི་དོན་བདེན་པར་འགྱུར་བས་ན་ཚད་མ་གང་ཡང་མེད་དེ་ཁས་མི་ལེན་་་་
ཏོ༑ ༑ཚད་མ་མེད་ན་བདེན་པ་གཉིས་ཀྱི་དབྱེ་བ་མེད་པར་འགྱུར་རོ་ཞེ་ན། བདེན་
པ་གཉིས་ཀྱི་དབྱེ་བ་དོན་དམ་པར་མེད་པར་ཐལ་བ་འདོད་ཐོག་ཡིན་པ་ལ། དོན་དུ་
མི་འཆད་བཀས་ཐ་སྙད་དུ་དགོས་པའི་དབང་གིས་བུ་ཏ་དང་འཕགས་པ་དག་་་
གསུངས་པས་སོ། །གལ་ཏེ་བདེན་པ་གཉིས་ཀྱི་དབྱེ་བ་ཡོད་ན་ཀུན་རྫོབ་ཏུ་སྒྲུབ་
པར་བྱེད་པའི་ཚད་མ་གང་ཡིན། ཀུན་རྫོབ་ལ་ཁྱད་པར་རྟོགས་པ་ནི་ས་དང་པོར་
སྤོང་བ་ཡིན་པ་ལ། ཚུ་རོལ་མཐོང་བ་ལ་ལྟ་བྱེད་མི་འཐད་དོ། །དཔྱད་ན་མ་རྙེད་པ་
བཞིན་དུ་སྣང་བས་ཀུན་རྫོབ་ཏུ་གྲུབ་བོ་ཞེ་ན། མི་འཐད་དེ་གཞི་ཆོས་ཅན་ཚད་མས་
རྒོལ་ཕྱིར་རྒོལ་གཉིས་ལ་ཐུན་མོང་དུ་མ་གྲུབ་པས་ན་མི་འཐད་དོ། །བདེན་པ་་་་་
གཉིས་དགོས་པ་གང་གི་སྒོ་ནས་གསུངས་ན། ཕྱི་རོལ་བ་སྣང་ཚོད་ཉིད་ལ་སྔོན་གྱི་
མཐའ་མེད་པར་རྟོག་པ་དང༌། ཕྱི་མའི་མཐའ་མེད་པར་རྟོག་པ་དང་། ད་ལྟར་གྱི་
ཆོས་རྣམས་རྟག་པར་འདོད་པ་དགག་པའི་དོན་དུ་ཅི་ལྟར་སྣང་བ་འཁྲུལ་བའི་རང་་་་་་
བཞིན་འདི་ནི་རྟེན་ཅིང་འབྲེལ་བར་འབྱུང་བ་ཡིན་པས་ཐོག་མ་མེད་པ་ནས་བྱུ་བ་་
དང༌། མ་འོངས་པ་ན་ཡང་རྒྱུ་སྔ་མ་ལས་འབྱུང་བ་དང་། ད་ལྟར་ཡང་གཡོ་བ་མི་
རྟག་པའོ་ཞེས་ལྟ་བ་དེ་དག་དགག་པའི་དོན་དུ་གསུངས་ཀྱི། ཚད་མས་གྲུབ་ནས་
བཞག་པ་མ་ཡིན་ནོ། །དོན་དམ་པའི་བདེན་པ་སྟོང་པ་ཉིད་ཅེས་པ་ཡང་དངོས་པོར་
བདེན་པར་འདོད་པ་དགག་པའི་ཕྱིར་སྟོང་པར་བཤད་ཀྱི་ཚད་མས་གྲུབ་ནས་བཤད་
པ་མ་ཡིན་ནོ། །དེ་ལྟ་བུའི་ཀུན་རྫོབ་ལ་གསུམ་སྟེ། ངོ་བོ་དང་། སྒྲའི་དོན་དང༌།
བཤད་པའི་དགོས་པའོ། །དང་པོ་ནི་ཅི་ལྟར་སྣང་བ་འཁྲུལ་བའི་རང་བཞིན་ནོ། །
གཉིས་པ་ནི་སྒྲིབ་པར་བྱེད་པས་ཀུན་རྫོབ་སྟེ། ཡང་དག་པར་རྟོགས་པ་ལ་སྒྲིབ་པས་
༤༨

༄༅། །རྐྱེན་བརྟག་པའི་རབ་བྱེད།
སོ༑ ༑དགོས་པ་གོང་གི་སྔོན་གྱི་མཐར་རྟོག་པ་དགག་པ་ལ་སྩོགས་པ་དགག་པའོ།།
དོན་དམ་པ་ལ་ཡང་གསུམ་ལས། ངོ་བོ་ནི་ཡོད་མྱེད་ཨེ་དེ་པའི་མཐའ་གཅིག་དང་
བྲལ་བའོ། །སྐྲའི་དོན་ལ་དོན་ཡང་ཡིན་དམ་པ་ཡང་ཡིན་པས་དོན་དམ་པའམ། ཡེ་
ཤེས་དམ་པའི་དོན་ཡིན་པས་དོན་དམ་པའོ། །དོན་རྣམས་ཀྱིས་ནང་ན་དམ་པར་
གྱུར་པའི་དོན་དམ་པའོ། །བཤད་པའི་དགོས་པ་དངོས་པོ་བདེན་པར་འདོད་པ་་
དགག་པའི་དོན་དུའོ། །ཚད་མ་ཁས་མི་ལེན་ན་ཐ་སྙད་དུ་བདེན་པ་གཉིས་ཀྱི་དབྱེ་
བ་བྱས་ཀྱང་མི་འགྲུབ་བོ་ཞེ་ན། བརྗོད་པར་བྱས་པ་ཐམས་ཅད་ཀྱི་སྔོན་དུ་ཚད་མ
འགྲོ་འམ་ཞེ་ན། འགྲོ་སྟེ་ཆོས་ཐམས་ཅད་རྟོགས་པའི་སྔོན་དུ་ཚད་མ་འགྲོའོ་ཞེ་ན།
ཆོས་ཐམས་ཅད་རྟོགས་པའི་སྔོན་དུ་ཚད་མ་འགྲོ་ན་ཚད་མ་ཡང་དོན་ཐམས་ཅད་དུ་་་་
རྟོགས་དགོས་པས། དེའི་སྔོན་དུ་ཡང་ཚད་མ་འགྲོ་དགོས་པས་ཁྱེད་ཀྱི་ཚད་མ་ཉིད་
གང་གི་སྒོ་ནས་རྟོགས། དེ་ལ་སྤྱོད་པ་པ་ན་རེ་ཚད་མ་ཐམས་ཅད་རང་ལས་ངེས་པ་
སྟེ༑ མར་མེ་རང་ཡང་གསལ་གཞན་ཡང་གསལ་བར་བྱེད་པ་བཞིན་ནོ་ཞེའོ། །བྱེ་
བྲག་སྨྲ་བ་ན་རེ་ཚད་མ་ཐམས་ཅད་གཞན་ལས་ངེས་པ་ཡིན་ཏེ། རང་རིག་ཁས་མི་
ལེན་པས་གཞན་ལས་ངེས་ཤེའོ། །མདོ་སྡེ་བ་ན་རེ་ཚད་མ་ཐམས་ཅད་གཞལ་བྱའི་
ངོས་ནས་ངེས་ཤེའོ། །གཅེར་བུ་པ་ན་རེ་ཚད་མ་རྒྱུ་མེད་པར་ངེས་ཤེའོ། །དེ་ལས་
དང་པོ་ལ་ཉེས་པ་གསུམ་སྟེ། མར་མེའི་དཔེ་མ་གྲུབ་མར་མེ་རང་གསལ་བར་བྱེད་
པར་མི་འཐད་པར་འཕགས་པས་བཀག་པས་སོ། །བྱེ་བྲག་སྨྲ་བའི་ལྟར་ན་དཔེར་ན་
སྔོན་པོ་འཇལ་བའི་ཚད་མ་དེ་ཚད་མར་རང་གིས་མ་ངེས། ཚད་མ་གཉིས་པ་གཅིག
ལ་ལྟོས་དགོས་པ་ལ། དེ་ཡང་རིགས་པ་མཚུངས་པས་ཐུག་མེད་དུ་འགྱུར་རོ། །མདོ་
སྡེ་པ་ན་རེ་ཚད་མའི་ངེས་བྱེད་གཞལ་བྱ་སྟེ། གཞལ་བྱའི་དོན་ལ་མ་བསླུས་པས་ཚད་
༤༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མར་ངེས་པར་བྱེད་པར་འདོད་ལ། དེ་ལྟར་ན་གཞལ་བྱ་ཡོད་པ་ཅིས་ཤེས་ན་ཚད་
མས་ཤེས་སོ། །དེས་ན་ཕན་ཚུན་རྟེན་པས་གང་ཡང་མི་རྟོགས་པར་ཐལ་ལོ། །
གཅེར་བུ་ལྟར་ན་རང་གི་ཚིག་དང་འགལ་ཏེ་སྔར་དངོས་པོ་རྣམས་རྟོགས་པའི་སྔོན་་་་
དུ་ཚད་མ་འགྲོ་ཞེས་དམ་བཅས་པ་དང༌། ཚད་མ་རྒྱུ་མེད་དུའདོད་པ་འགལ་ཏེ་རྒྱུ་
མེད་དུ་ངེས་ན་དངོས་པོ་ཀུན་ཚད་མར་འགྲོ་བར་འདོད་པ་མི་འཐད་པས་སོ། །
གཉིས་པ་ཚད་མ་ཆོས་རྣམས་ཀྱི་ནང་དུ་གཏོགས་སམ་མ་གཏོགས། གཏོགས་་་་་
དགོས་པས་དེའི་སྔོན་དུ་ཡང་ཚད་མ་འགྲོ་དགོས་པས་སོ། །གསུམ་པ་མ་གཏོགས་
པར་འདོད་ན་མ་གཏོགས་པའི་རྒྱུ་བརྗོད་དགོས་པ་ལས་རྒྱུ་མི་རྙེད་པས་མི་འཐད་་་་་་་
དོ༑ ༑བཞི་པ་ནི་ཁྱེད་ཚད་མར་མི་འདོད་ན་གཞན་གྱི་སྒྲོ་འདོགས་མི་གཅོད་པར་
འགྱུར་རོ་ཞེ་ན། ངེས་པ་མེད་དེ་གཞན་གྱི་སྒྲོ་འདོགས་པ་ནི་གཞན་ལ་རྒྱུ་མཚན་དྲིས་
པའི་སྒོ་ནས་གཅོད་པ་དང༌། ཐལ་འགྱུར་གྱི་སྒོ་ནས་སྒྲོ་འདོགས་གཅོད་པའོ། །ཐལ་
འགྱུར་གྱི་སྒྲོ་འདོགས་ཆོད་པར་འགལ་ལོ་ཞེ་ན། མི་འགལ་ཏེ་གཞན་གྱིས་འགལ་
བའི་ཆོས་ཁས་བླངས་པ་འགལ་བ་སྡུམ་པའི་སྒོ་ནས་སྒྲོ་འདོགས་ཆོད་པར་འགྱུར་་་་་
རོ༑ ༑ལྔ་བ་ཐལ་འགྱུར་གྱི་མཚན་ཉིད་དང༌། དཔེ་དང། ཚད་མ་ཡིན་ནམ་མ་ཡིན་
ཞེས་པ་དང༌། ཚད་མ་ཡིན་ན་དེ་བཤད་པའི་དགོས་པ་གང་ཡིན་ཞེས་པའི་དྲི་བའོ། །
དེ་ལ་ཐལ་འགྱུར་ཕྱི་མཚན་ཉིད་ལ་སྩོགས་པ་ནི་ཁྱེད་རང་རྒྱུད་པས་ཁས་ལེན་དགོས་
པས་ན་ངེད་ལ་དྲིར་ཅི་ཡོད་དེ་ཁྱེད་རང་ཅི་ལྟར་འདོད་པ་བཞིན་དུ་འདོད་དོ། །དེ་
ནས་ཁྱེད་ཐལ་འགྱུར་གཏན་ཁས་མི་ལེན་ཟེར་ན། ངེད་ཀྱིས་གཏང་སྟེ་འདི་ལྟར་
ཐལ་འགྱུར་གྱི་མཚན་ཉིད་ནི་གཞན་གྱི་ཁྱབ་བྱ་ཁས་བླངས་པ་ཆོས་གཞན་ཞིག་ངེས་
པར་ཁས་ལེན་དུ་གཞུག་པའོ། །དཔེ་ནི་གཞན་གྱིས་བ་ལང་ཉིད་ཅེས་པའི་སྤྱི་དངོས་
༥༠

༄༅། །རྐྱེན་བརྟག་པའི་རབ་བྱེད།
པོར་གྱུར་བའི་རྟག་པར་འགྲོ་འོང་གི་བྱ་བ་མེད་པ་གཅིག་གསལ་བ་དུ་མ་ལ་བ་་་་་
པར་ཁས་བླངས་པ་ན། སྤྱི་ཆོས་ཅན་དུ་མར་ཐལ་དུ་མ་དང་འབྲེལ་པའི་ཕྱིར། དུ་མ་
དང་འབྲེལ་ཡང་དུ་མར་མི་འགྲོ་ན་ཅི་སྟོ་ཞེ་ན། དེ་ལྟར་སྤྱི་དུ་མ་དང་མ་འབྲེལ་བར་
ཐལ། གཅིག་ཡིན་པའི་ཕྱིར་ཅེས་པ་ལྟ་བུའོ། །ཐལ་འགྱུར་ཚད་མ་མ་ཡིན་པ་དེས་
གཞན་གྱི་སྒྲོ་འདོགས་ཁེགས་པར་མྱི་འགྱུར་རོ་ཞེ་ན། ཁེགས་ཏེ་གཞན་གྱིས་འགལ་
བས་ཁྱབ་པའི་ཆོས་ཁས་བླངས་པ་ལ་ཐལ་བའི་སྒོ་ནས་ཕྱིར་རྒོལ་བ་ལ་འགལ་བ་་
བསུམ་ནས་བཞག་པའི་སྒོ་ནས་འགལ་བ་ཁས་ལེན་པར་བྱེད་པའི་སྒྲོས་ཁེགས་སོ།།
གལ་ཏེ་འགལ་བ་གསུམ་པས་འགལ་བ་ཁས་ལེན་པའི་སྒྲོ་འདོགས་མ་ཁེགས་ན་་་་་
རང་རྒྱུད་སྟོང་བརྗོད་ཀྱང་ཕན་མེད་དེ། བ་ལང་ལ་བརྗོད་པ་བཞིན་ནོ། །ཐལ་
འགྱུར་ཚད་མ་ཡིན་ནམ་མ་ཡིན་ཟེར་ན། མ་ཡིན་ཏེ་ཐལ་འགྱུར་གྱི་ཕྱོགས་ཆོས་མ་
གྲུང་པས་རྟགས་ལྟར་སྣང་བ་ཚད་མ་སྐྱེ་བར་འགལ་བས་སོ། །ཚད་མ་མ་ཡིན་ན་
གཞན་གྱིས་སྒྲོ་འདོགས་ཅི་ལྟར་གཅོད་ཞེ་ན། གཞན་གྱིས་འགལ་བས་ཁྱབ་པ་མ་
མཐོང་བར་འགལ་བས། ཁྱབ་པ་ཁས་ལེན་པ་ལ་འགལ་བ་བརྗོད་པའི་སྒོ་ནས་་་་
འགལ་བར་བསྟན་པའི་ཁས་ལེན་པའི་སྒྲོ་འདོགས་གཅོད་དོ། །ཚད་མ་མ་ཡིན་ན་
ཐལ་འགྱུར་བཤད་པའི་དགོས་པ་ཅི་ཞེ་ན། དགོས་པ་ནི་གཉིས་ཏེ་དངོས་གྱིས་་་་་
དགོས་པ་ནི་ཆོས་ཅན་གཅིག་ལ་འགལ་བའི་ཆོས་ཁས་ལེན་པ་ལ་འགལ་བར་
བརྗོད་ལ། བརྒྱུད་པའི་དགོས་པ་ནི་གཞན་གྱི་ལོག་རྟོག་གཅོད་པའོ། །དེ་ལྟར་ན་
གཏན་ཚིགས་ཆེན་པོ་བཞི་ཅར་ཐལ་འགྱུར་འབའ་ཞིག་ལས་རང་རྒྱུད་དུ་ཀླུ་སྒྲུབ་མི་་
བཞེད་དོ། །དེ་ལ་གཅིག་དང་དུ་བྲལ་ཐལ་འགྱུར་དུ་ཅི་ལྟར་བཞེད་ན། རང་བཞིན་
ཡོད་པར་ཁས་བླངས་པ་ལ་རང་བཞིན་ཡོད་ན་གཅིག་དང་དུ་མར་ཡོད་དགོས་པ་ལ།
༥༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དེ་མི་འཐད་དེ་ཐལ་འགྱུར་གྱིས་དགག་པའི་སྒོ་ནས་རང་བཞིན་ཡོད་པར་མི་འཐད་་་་
ཅེས་པའོ། །དེ་ལ་སྤྱིར་ཤེས་བྱ་ལ་ཐལ་འགྱུར་གྱིས་གཅིག་དང་དུ་མ་དགག་པ་དང༌།
ཤེས་བྱ་ལ་གཅིག་དང་དུ་མ་དགག་པ་ལས། དང་པོ་ལ་གསུམ་སྟེ། ཤེས་པ་ལས་ཐ་
དད་པའི་ཤེས་བྱ་ལ་དགག་པ་དང༌། ཤེས་པ་ལ་ཐ་མི་དད་པའི་ཤེས་བྱ་ལ་གཅིག་
དང་དུ་མ་དགག་པ་དང༌། ཤེས་པ་དེ་ཉིད་དང་གཞན་དུ་བརྗོད་དུ་མེད་པའི་ཤེས་བྱ་
ལ་གཅིག་དང་དུ་མ་དགག་པའོ། །དང་པོ་ལ་ཤེས་བྱ་ཆ་མེད་གཅིག་ཏུ་འདོད་པ་
གཅེར་བུ་པའོ། །ཆ་བཅས་ཀྱི་གཅིག་ཏུ་འདོད་པ་བྱེ་བྲག་པའོ། །ཆ་བཅས་ཀྱི་དུ་
མར་འདོད་པ་མདོ་སྡེ་པའོ། །ཆ་མེད་ཀྱི་དུ་མར་འདོད་པ་བྱེ་བྲག་སྨྲ་བའོ། །དང་པོ་
ལྟར་ན་གཅིག་བསྒྲིབས་པས་ཀུན་བསྒྲིབས་པར་ཐལ། གཅིག་ཚོན་གྱིས་བསྒྱུར་
བས་ཀུན་བསྒྱུར་བར་ཐལ། གཅིག་གཡོ་བས་ཀུན་གཡོ་བར་ཐལ་བས་མི་འཐད་
དོ༑ ༑གཉིས་པ་ལྟར་ན་ནི་ཡན་ལག་ཅན་དུ་མ་ཡན་ལག་ཅན་ཀྱི་རྫས་གཅིག་ཡོད་
པར་འདོད་པ་སྟེ། ཡན་ལག་ཅན་གྱི་རྫས་དང་ཡན་ལག་ཅན་གཉིས་ཐ་དད་པར་
བྱས་ནས་ཡན་ལག་ཅན་དང་ཡན་ལག་ཅན་ཀྱི་རྫས་སུ་འཇོག་གམ། ཐ་མི་དད་པར་
བྱས་ནས་འཇོག །དང་པོ་ལྟར་ན་བུམ་པ་དང་སྣམ་བུ་ལ་ཡང་ཡན་ལག་ཅན་གྱི་རྫས་
གཅིག་ཡོད་པར་ཐལ་ཐ་དད་པའི་ཕྱིར་རོ། །འདྲ་བའི་འབྲེལ་བ་མེད་པས་མི་མཐུན་
ཞེ་ན། འབྲེལ་བ་དང་ཡན་ལག་དང་ཡན་ལག་ཅན་གཉིས་ཐ་དད་དམ་གཅིག ཐ་
དད་ན་དངོས་པོ་གསུམ་དུ་ཐ་དད་པས་ཡན་ལག་ཅན་དུ་མ་དང་ཐ་མི་དད་པའི་ཕྱིར་་
རོ། །གཅིག་པ་ལ་མི་ཕན། གཉིས་པ་ལྟར་ན་ཀུན་ལ་འབྲེལ་བ་ཡོད་པར་འགྱུར་རོ།།
གཉིས་པ་ལྟར་ན་ཡན་ལག་ཅན་དུ་མ་ཡིན་པ་ལྟར་རྫས་ཀྱང་དུ་མར་ཐལ། ཡང་ན་
ཡན་ལག་ཀྱང་གཅིག་ཏུ་ཐལ་གཅིག་དང་ཐ་མི་དད་པའི་ཕྱིར་རོ། །ཆ་མེད་ཀྱི་དུ་
༥༢

༄༅། །རྐྱེན་བརྟག་པའི་རབ་བྱེད།
མར་འདོད་པ་ཉན་ཐོས་བྱེ་བྲག་སྨྲ་བ་སྟེ། དེ་ནི་རྡུལ་ཕྲ་རབ་དུ་མར་འདོད་དོ། །དེ་
ལ་བསྐོར་བ་བར་དང་བཅས་པ་གཡག་རྔའམ་ནེའུ་སེང་བཞིན་དུ་འདོད་དམ། འོན་
ཏེ་བསྐོར་བ་བར་མེད་དུ་འདོད། དང་པོ་ལྟར་ན་བར་དང་བཅས་ཞེས་པ་བཞིན་དུ་
དམིགས་པར་ཐལ་ལོ། །བར་བཅས་སུ་དམྱགས་ཀྱང་མ་ངེས་པ་ཡིན་ནོ་ཞེ་ན། མ་
ངེས་པར་མི་འཐད་དེ་གཟུགས་དང་སྒྲ་ཡུལ་ཐ་དད་ན་སྣང་སྟེ། བར་དང་བཅས་པར་
སྣང་བ་ལྟར་ངེས་དགོས་སོ། །གཉིས་པ་ལྟར་ན་རྡུལ་ཕྲ་རབ་མེད་ན་དབུས་ཀྱི་ལ་
ཕྱོགས་དྲུག་གིས་དུས་ཅིག་ཅར་སྦྱར་བས་ཕྲ་རབ་རྡུལ་ཆ་དྲུག་ཏུ་འགྱུར་རོ། །དྲུག་
ཅར་གྱིས་ཕྱོགས་གཅིག་ནས་སྦྱར་བས་མི་འགྱུར་རོ་ཞེ་ན། དེ་ལྟར་ན་གོང་བུ་རྡུལ་
ཕྲན་ཙམ་དུ་འགྱུར་རོ། །དེས་ན་ཆ་མེད་ཀྱིས་དུ་མ་མི་འཐད་དོ། །མདོ་སྡེ་པ་ཆ་
བཅས་ཀྱི་དུ་མར་འདོད་པས་དེ་མི་འཐད་དེ། ཆ་ཤས་དང་བཅས་པའི་དུ་མ་ཡང་མི་
འཐད་དེ་འདུས་པ་བརྫུན་དུ་འདོད་པས་སོ། །གསུམ་པ་ཤེས་པ་དང་ཐ་མི་དད་པའི་
ཤེས་བྱར་འདོད་པ་ནི་སེམས་ཙམ་རྣམ་བདེན་པ་སྟེ། སྣང་བ་ཤེས་པའི་གཟུང་བར་
བདེན་པར་འདོད་དོ། །འདི་ལ་བརྟག་པ་གཉིས་ཏེ། ཤེས་པ་གཅིག་ཏུ་བྱས་ནས་སྣ་
ཚོགས་ཤེས་པའི་ངོ་བོར་འདོད་དམ་ཤེས་པ་དུ་མར་བྱས་ནས་སྣ་ཚོགས་ཤེས་པར་་
འདོད། དང་པོ་ལྟར་ན་སྣ་ཚོགས་སུ་སྣང་བ་མེད་པར་ཐལ་ཏེ། ཤེས་པ་གཅིག་གི་
རང་བཞིན་ཡིན་པའི་ཕྱིར་རོ། །གཉིས་པ་ལྟར་ན་ཤེས་པ་རྡུལ་ཕྲ་རབ་ཀྱི་ཚད་དང་
མཉམ་པ་སིལ་བུ་དུ་མར་གནས་པ་ཡིན་པས་ན་རགས་པར་སྣང་བ་མེད་པར་ཐལ་་་་་
བ་དང༌། འཁྲུལ་བའི་ཤེས་པ་རགས་སྣང་དུ་མས་སྣང་བ་འགལ། རགས་པ་རྣམ་
རྟོག་ལ་སྣང་གི་རྟོག་མེད་ལ་མི་སྣང་ངོ་ཞེ་ན། གསལ་བར་མི་སྣང་བར་ཐལ། རྣམ་
རྟོག་གསལ་སྣང་དུ་འགལ་བས་སོ། །ཤེས་པ་སོ་སོ་སིལ་བུ་དུ་མར་གནས་པས་
༥༣

༄༅། །དབུ་མ་རྞ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཤེས་པ་གཅིག་ལ་དུ་མར་སྣང་བ་མེད་པར་ཐལ། གསུམ་པ་ཤེས་པ་དང་དེ་ཉིད་དང་
གཞན་དུ་བརྗོད་དུ་མེད་པའི་ཤེས་བྱར་འདོད་པ་སེམས་ཙམ་རྣམ་བརྫུན་པ་སྟེ། དེའི་
ལྟར་ན། སྣང་བ་འདི་དང་ཤེས་པ་དང་ཤེས་བྱ་གཉིས་དེ་ཉིད་དང་གཞན་དུ་བརྗོད་
དུ་མེད་པ་མ་རིག་པའི་བག་ཆགས་ཀྱིས་མེད་པ་སྣང་བར་འདོད་དོ། །དེ་ལ་བརྟག་
པ་གཉིས་ཏེ། དེ་ཉིད་དང་གཞན་ཉིད་དུ་བརྗོད་དུ་མེད་ཅེས་པ་དེ་མ་ཡིན་དགག་གི་
དངོས་པོ་གཅིག་ཏུ་འདོད་དམ། མྱེད་དགག་ཙམ་དུ་འདོད། དང་པོ་ལྟར་ན་དངོས་
པོའི་ཆོས་སུ་གྲུབ་ན་ཡང་ན་ཤེས་པ། ཡང་ན་ཤེས་བྱའི་དངོས་པོར་འགྱུར་དགོས་
པས་དེ་ཉིད་དང་གཞན་དུ་མེད་པར་མི་འཐད་ལ། གཉིས་པ་མེད་དགག་ཙམ་གྱི་
སྣང་བར་འདོད་ན་སྣང་བ་བདེན་པར་མི་འདོད་པས། ངེད་རིགས་པས་བརྟགས་
བཟོད་འགོག་གི་འཁྲུལ་བ་སྣང་ཚོད་མི་འགོག་པས་སོ། །གཉིས་པ་ཤེས་པ་ལ་་་་་
བརྟག་པ་ལ་ཤེས་པའི་ངོ་བོར་བདེན་ན་རྣམ་བཅས་སུ་བདེན་ནམ་རྣམ་པ་བརྫུན་པ་་
དང་རྣམ་པ་དུ་མར་བདེན། དང་པོ་ལ་ཤེས་པ་གཅིག་གི་ངོ་བོར་བདེན་ནམ་དུ་མར་
བདེན། དང་པོ་ལྟར་ན་རྣམ་བདེན་པ་ལ་འགལ་བའི་སྐྱོན་འོང་སྟེ། ཤེས་པ་རགས
པར་སྣང་བ་འགལ་ལོ། །རགས་པར་སྣང་བ་རྟོག་པ་ཡིན་ན་གསལ་སྣང་མྱེད་པར་
འགྱུར་རོ། །རགས་པ་འཁྲུལ་བའི་སྣང་བ་ཡིན་ནོ་ཞེ་ན། འཁྲུལ་བའི་ཤེས་པ་དུ་མར་
བདེན་ན་རགས་པ་གཅིག་ཏུ་མི་སྣང་བར་སིལ་བུར་སྣང་བར་འགྱུར་རོ། །གཉིས་པ་
ཤེས་པ་དུ་མར་བདེན་ན་དུ་མ་རྡུལ་ཕྲ་རབ་ཀྱི་ཚད་དང་མཉམ་པའི་ཤེས་པར་ཐལ་་་
ལོ༑ ༑རྣམ་བརྫུན་དང་རྣམ་མེད་ཀྱི་ཤེས་པར་བདེན་ཟེར་ན། གཉིས་ཆར་ལ་ཐུན་
མོང་དུ་གཟུགས་ཨེ་དེ་པའི་སྣང་བ་འདི་གཏན་མེད་དུ་ཐལ། རྣམ་པ་དངོས་པོ་ལ་
མེད་པའི་ཕྱིར་རོ། །དེ་ལ་རྣམ་རྫུན་པ་ན་རེ་མེད་ཀྱང་མ་རིག་པའི་སྟོབས་ཀྱིས་རྣམ་
༥༤

༄༅། །རྐྱེན་བརྟག་པའི་རབ་བྱེད།
པ་སྣང་བ་ཡིན་ཞེས་མི་འགལ་ཞེས་སོ། །དེ་ལ་བརྟག་པ་བྱ་སྟེ། ཤེས་པ་དང་རྣམ་པ་
འབྲེལ་བ་མེད་ཀྱང་སྣང་ངམ། འབྲེལ་བ་ཡོད་པའི་སྒོ་ནས་སྣང༌། དང་པོ་ལྟར་ན་
ང་བ་སོ་སོར་ངེས་པ་མེད་པར་ཐམས་ཅད་ལ་ཐམས་ཅད་དུ་སྣང་བར་འགྱུར་རོ། །
འབྲེལ་བ་ཡོད་ན་བདག་གམ་དེ་ལས་བྱུང༌། དང་པོ་ལྟར་ན་ཤེས་པ་བདེན་པ་ལྟར་
རྣམ་པ་ཡང་བདེན་པ་འམ་ཤེས་པ་ཡང་རྣམ་པ་ལྟར་བརྫུན་པར་འགྱུར་རོ། །གཉིས་
པ་ལྟར་ན་རྣམ་པ་དང་ཤེས་པར་རྒྱུ་འབྲས་ཀྱི་འབྲེལ་བ་ཡོད་པས་རྫུན་པ་མ་ཡིན་་་་
པར་རྟེན་འབྲེལ་དུ་བདེན་པར་འགྱུར་རོ། །རྣམ་པ་མེད་པར་སྨྲ་བ་བྱེ་བྲག་སྨྲ་བ་་
རྣམས་ན་རེ། རྣམ་པ་མེད་ཀྱང་གཟུགས་ལ་སྩོགས་པར་སྣང་བ་ཕྱིའི་དོན་ལྟར་ཤེས་
པ་ད་ལྟར་བས་འཛིན་པས་ན་སྣང་བ་ཡིན་ཞེའོ། །དེ་ལ་ཤེས་པའི་རིག་པའི་ངོ་བོར་
འདུག་པ་ཙམ་གྱིས་གཟུགས་ལ་སྩོགས་པ་སྣང་ངམ། འབྲེལ་བའི་སྒོ་ནས་སྣང་།
དང་པོ་ལྟར་ན་ཤེས་པ་ཐམས་ཅད་ལ་དོན་ཐམས་ཅད་སྣང་བར་རིག་པར་ཁྱད་མེད་་
པའོ། །གཉིས་པ་ལྟར་ན་བདག་གཅིག་པར་ནི་མི་འཐད་དེ། བེམ་རིག་ཡིན་པས།
དེ་ལས་བྱུང་བའི་འབྲེལ་བ་སོ་སོར་ངེས་པར་སྣང་བ་མི་འཐད་དེ། རྣམ་པ་མེད་པས་
ཉེ་བའི་རྒྱུ་མེད་པས་སོ། །དེས་ན་ཤེས་པའི་རྣམ་པ་བརྫུན་པ་དང༌། རྣམ་པ་མེད་པ་
གཉིས་ཅར་གཅིག་དང་དུ་མ་དེ་ལྟར་བརྟགས་ན་ཡོད་པར་མི་འཐད་པས། རང་་
བཞིན་ཡོད་པར་མི་འཐད་མེད་པར་འདོད་དགོས་ཞེས་ཐལ་འགྱུར་གྱིས་བྱེད་པས་་་
སོ༑ ༑གཞན་ཡང་སེམས་ཙམ་པ་ཁ་ཅིག་གཟུང་འཛིན་གཉིས་དང་བྲལ་བའི་སེམས་
དོན་དམ་པར་ཡོད་ཟེར་ན། སེམས་དོན་དམ་དུ་ཡོད་ཕན་ཆད་རང་རིག་པར་ཡོད་
དགོས་ལ། རང་རིག་ཀྱང་སེམས་དང་སེམས་བྱུང་ཀུན་ཡིན་པས་འདི་རྣམས་ལས་
གཞན་མེད་ལ། འདི་རྣམས་ནི་གཟུང་འཛིན་གཉིས་སུ་སྣང་བའི་གཉིས་དང་བྲལ་
༥༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བའི་རང་རིག་སྣང་རུང་མ་དམིགས་པའི་སྒོ་ནས་ཡོད་པར་འགལ་ལོ། །གཞན་ཡང་
རང་བཞིན་འོད་གསལ་བ་དོན་དུ་ཡོད་ལ་གཟུང་འཛིན་དང་འདོད་ཆགས་ལ་སྩོགས་
པ་ནི་གློ་བུར་བ་ཡིན་ཟེར་ན། དེ་ལ་གློ་བུར་བའི་གོ་བ་གང་ལ་བྱ། ཆོས་ཀྱི་གྲགས་
པས་བཤད་པ་ལྟར་རྒྱུ་མེད་དུ་བྱུང་བ་ལ་གློ་བུར་བ་ཟེར་ན་གཟུང་འཛིན་དང་འདོད་་་
ཆགས་ཨེ་དེ་པ་འདི་རྣམས་རྟག་ཏུ་ཡོད་མེད་དུ་ཐལ་ཏེ། རྒྱུ་མེད་གཞན་ལ་མི་ལྟོས་
པའི་ཕྱིར་རོ། །སངས་རྒྱས་པ་ཡི་དུས་སུ་ཡང་ཆགས་སྩོགས་འབྱུང་བར་ཐལ་ཏེ། གློ་
བུར་དུ་བྱུང་བས་སོ། །ཡང་གློ་བུར་བ་ཞེས་པ་རེས་ཡོད་རེས་མེད་ལ་ཟེར་ན། རྒྱུ་
ལྡན་གྱི་རྟེན་འབྲེལ་དུ་འགྱུར་ལ། དེ་ལྟ་ན་ཡང་ཁྱོད་ལྟར་ན་རང་རིག་པ་གཞན་མེད་
པས་བདེན་པར་ཐལ་ལོ། །ཡང་གློ་བུར་བ་བྱ་བ་རང་བཞིན་འོད་གསལ་གྱི་སྟེང་དུ་
མ་བཞག་པ་ལ་ཟེར་ན། གློ་བུར་བ་དེ་རྣམས་ཡོད་པར་ཅེས་ཤེས། གཞན་རིག་གིས་
ཤེས་སམ། རང་རིག་གིས་གཞན་རིག་གི་ཡུལ་ཤེས་པ་མ་ཡིན་པས་མི་འཐད་རང་
རིག་གིས་ཤེས་ན་རང་རིག་གི་གཞལ་བྱ་གང་ཡིན། རང་རིག་རང་ཡིན་ནོ་ཞེ་ན།
གཞལ་བྱ་དང་འཇལ་བྱེད་རྣམ་དབྱེ་མེད་པར་འདྲེས་པར་འགྱུར་བས་མི་འཐད་དོ། །
ཡང་གློ་བུར་བའི་གོ་བ་གཉེན་པོ་ལམ་གྱིས་སྤང་རུང་ལ་ཟེར་ན། སྤང་རུང་གི་གློ་
བུར་བ་དང༌། རང་བཞིན་འོད་གསལ་ངོ་བོ་གཅིག་དགོས་པ་ལ། སྤང་རུང་གི་
གཟུང་འཛིན་ལས་སྩོགས་པ་ལས་ལོགས་ཤིག་པའི་སེམས་ལ་དམིགས་པས་རང་་་་་
བཞིན་འོད་གསལ་བདེན་པར་འགལ། དེ་ལྟར་ན་རྡོ་རྗེ་གཟེགས་མ་དང་། རྟེན་
འབྲེལ་དང་། གཅིག་དང་དུ་བྲལ་ལ་སྩོགས་པའི་གཏན་ཚིག་ཐམས་ཅད་ཐལ་འགྱུར་
བ་ཙམ་མོ། །དེ་རྣམས་ཀྱིས་ནི་ཚད་མ་ལ་དྲི་བ་ལྔའི་ལན་བཏབ་པའོ། །དེ་ལྟར་
བརྒལ་ལན་གྱི་སྒོ་ནས་བཤད་ནས། ད་ནི་གསུམ་པ་སྐབས་སུ་བབ་པའི་དོན་དང་
༥༦

༄༅། །རྐྱེན་བརྟག་པའི་རབ་བྱེད།
སྦྱར་ནས་བཤད་ན་བདག་ལས་སྐྱེ་བ་དགག་པ་ལ་སྩོགས་པ་བཞིའོ། །དེ་ལ་དངཔོ་
རང་ལས་སྐྱེ་བ་འགོག་པ་ལ་བཞི་སྟེ། ཐལ་འགྱུར་གྱིས་འགོག་པར་ཀླུ་སྒྲུབ་ཀྱི་་
གཞུང་དང་སྦྱར་ཏེ་བཤད་པ་དང༌། བྷ་ཕྱ་གིར་ཏིའི་འདོད་པ་རྗེས་སུ་བརྗོད་ནས་
སུན་དབྱུང་བ་དང་བུ་ཏ་པ་ལི་ཏའི་འདོད་པ་བརྗོད་པ་དང༌། དེ་ལ་བརྩད་པ་སྤང་
བའོ། །དེའི་དང་པོ་རང་ལས་སྐྱེས་ཞེས་པ་ནི་ཡོད་པ་ལས་སྐྱེ་བ་སྟེ། རྒྱུའི་དུས་ན་
འབྲས་བུ་ཡོད་པ་སྐྱེ་བ་ལ་དེ་ཡང་གྲངས་ཅན་འདོད་དེ། དེ་ལྟ་བུའི་ཡོད་པར་སྐྱེ་བར་
ཐལ་བའི་སྒོ་ནས་སློབ་དཔོན་ཉིད་ཀྱིས། གལ་ཏེ་ཡོད་པ་སྐྱེས་འགྱུར་ན། །རང་ལས་
སྐྱེ་བ་ཉིད་དུ་འགྱུར། །ཞེས་དགག་གོ །གཉིས་པ་བྷ་ཕྱ་གིར་ཏི་ན་རེ། ནང་གི་སྐྱེ་
མཆེད་རྣམས་ཆོས་ཅན། དོན་དམ་པར་རང་ལས་སྐྱེ་བ་མ་ཡིན་ཏེ། ཡོད་པ་ཡིན་
པའི་ཕྱིར་རོ། །དཔེར་ན་བདག་བཞིན་ནོ། །དམ་བཅའ་བ་ནི་རང་ལས་སྐྱེ་བ་མེད་
པར་དགག་པ་ཙམ་སྟེ། མ་ཡིན་དགག་ཡིན་ན་ཤེས་རབ་ཕ་རོལ་ཕྱིན་པའི་མདོ་དང་
འགལ་བར་འགྱུར་ཏེ། མདོ་ལས་གཟུགས་སྐྱེ་བ་མེད་པའོ་ཞེས་དཔྱོད་ན་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་མི་སྤྱོད་དོ་ཞེས་པ་ལ་སྩོགས་པ་གསུངས་པས་སོ། །ཞེས་
རང་རྒྱུད་ཀྱིས་འགོག་གོ །དེ་ལ་ཟླ་གྲགས་སྐྱོན་བརྗོད་པ་ནི། གཏན་ཚིགས་ལ་
བརྟག་པ་གཉིས། དམ་བཅའ་བ་ལ་བརྟག་པ་གཅིག་དང་དོན་དམ་པའི་ཁྱད་པར་ལ་
བརྟག་པ་གཅིག་སྟེ་བཞིས་སྟོན་པ་ལ། དང་པོ་ནི། ཡོད་པའི་ཕྱིར་ཅེས་པ་རྒྱུའི་
བདག་ཉིད་དུ་ཡོད་པའི་ཕྱིར་རང་ལས་མི་སྐྱེ་ཟེར་ན། ཁྱབ་པ་མ་གྲུབ། འབྲས་བུའི་
བདག་ཉིད་དུ་ཡོད་པའི་ཕྱིར་རང་ལས་མྱི་སྐྱེ་ཟེར་ན་དམ་བཅའ་མ་གྲུབ་པ་ལ་སྒྲུབ་་་་
སྟེ༑ འབྲས་བུ་གྲུབ་ཟིན་པ་སྐྱེ་བའི་མུ་ཡང་མྱི་བཞེད་པའོ། །གསུམ་པ་དམ་བཅའ་
བ་སྐྱེ་བ་མེད་ཅེས་པ་སྐྱེ་བ་མ་ཡིན་དགག་ལ་ནི་ཁྱེད་མི་འདོད། །མེད་དགག་དང་
༦༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
རྟགས་འབྲེལ་བས་བསྒྲུབ་བྱ་དེ་ལ་ལྟོས་ཏེ་རྗེས་དཔག་ཚད་མའི་མཚན་ཉིད་དང་མྱི་་
ལྡན་པར་འགྱུར་ཏེ། ཚད་མའི་མཚན་ཉིད་ནི་བཅད་པའི་ཡུལ་ལ་མི་བསླུ་བ་ཡིན་ལ།
དེ་ཡང་འབྲེལ་བའི་སྒོ་ནས་ཡིན་ལ་མེད་དགག་དང་རྟགས་འབྲེལ་བ་མེད་པས་སོ།།
བཞི་པ་དོན་དམ་པ་ཞེས་པས་ཁྱད་པར་དེས་ཆོས་ཅན་ཁྱད་པར་དུ་བྱེད་དམ།
རྟགས་ཁྱད་པར་དུ་བྱེད་དམ། འོན་ཏེ་བསྒྲུབ་བྱ་ཁྱད་པར་དུ་བྱེད། དང་པོ་གཉིས་པ་
ལྟར་ན་དབུ་མ་ལ་ཁྱད་པར་མི་འགྲུབ་བོ། །གསུམ་པ་ལྟར་འདོད་དོ་ཞེ་ན། དགོས་
པ་མེད་དེ། དོན་དམ་པར་རང་ལས་སྐྱེ་བ་མེད་ཅེས་པ་ཁྱད་པར་གྱི་རྣམ་བཅད་མེད་
དེ་ཀུན་རྫོབ་ཏུ་རང་ལས་སྐྱེ་བ་ཡིན་ན་དེ་བཅད་པའི་དོན་དུ་རིགས་པ་ལས་རང་
ལས་སྐྱེ་བ་ཀུན་རྫོབ་དུ་ཡང་མེད་པས་སོ། །དེས་ན་རང་རྒྱུད་ཀྱིས་རང་ལས་སྐྱེ་བ་
དགག་པ་མི་འཐད་དོ། །གསུམ་པ་བུ་ཏ་པ་ལི་ཏའི་འདོད་པ་བརྗོད་པ་ནི། ཐལ་
འགྱུར་གྱི་རང་ལས་སྐྱེ་བ་དགག་པ་སྟེ། རང་ལས་སྐྱེ་བ་ནི་ཡོད་པ་ལས་སྐྱེ་བར་་་
འདོད་པ་ཡིན་ལ། ཡོད་པ་ལས་སྐྱེ་ན་སྐྱེ་བ་དོན་དང་བཅས་པ་ལས་སྔར་ནས་ཡོད་
པས་ན་དོན་མེད་དུ་ཐལ་ལོ། །ཡང་སྐྱེ་བ་ཐུག་པ་མེད་པར་ཐལ་ཏེ། སྐྱེས་ཟིན་པའི་
བུམ་པ་ལྟ་བུ་ཡང་ཡང་སྐྱེ་བར་ཐལ་ཏེ་ཡོད་པ་སྐྱེ་བས་སོ། །དེས་ན་སྐྱེ་བ་དོན་དང་
བཅས་ཤིང་ཐུག་པ་དང་བཅས་པས་རང་ལས་སྐྱེ་བར་ཁས་བླང་དུ་མྱི་བཏུབ་ཅེས་་་་
རང་ལས་སྐྱེ་བ་དགག་༼མ་དཔེ་མི་གསལ།༽བཞི་པ་བརྩད་པའི་སྐྱོན་སྤང་བ་ལས་དང་པོ་
བརྩད་པ་གསུམ་སྟེ། ཐལ་འགྱུར་གྱིས་གཞན་གྱིས་དོན་མ་ཁེགས་ཏེ་གཏན་ཚིག་
དང་༼མ་དཔེ་མི་གསལ།༽རང་ལས་སྦེ་བ་མི་ཁོག་སྟེ། དེས་ཁེགས་ན་རང་ལས་སྐྱེ་བར་
གཞན་གྱི་དམ་བཅས་པས། རང་སྐྱེ་གྲུབ་པར་ཡང་ཐལ། ༼མ་དཔེ་མི་གསལ།༽བརྗོད་
པའི་སྐྱོན་མ་སྤང་བར་འགྱུར་ཏེ་ནང་གི་སྐྱེ་མཆེད་ཆོས་ཅན་དུ་བྱས་ཏེ་དོན་དམ་པའི་་
༥༨

༄༅། །རྐྱེན་བརྟག་པའི་རབ་བྱེད།
རང་ལས་མི་སྐྱེ་སྟེ་ཡོད་པའི་ཕྱིར་གཙོ་བོ་༼མ་དཔེ་མི་གསལ།༽ཕྱི་རོལ་པ་ན་རེ་རྒྱུ་ཡོད་་་་
པའི་ཕྱིར་རང་ལས་མི་སྐྱེ་ཟེར་ན་འགལ། འབྲས་བུ་ཡོད་པའི་ཕྱིར་རང་ལས་མི་སྐྱེ་
ཟེར་ན་དམ་བཅའ་གྲུབ་པ་ལ་སྒྲུབ་ཅེས་པ་ལ་མ་སྤང་པརའགྱུར་ཞེའོ། །གསུམ་པ་
ནི་དབུ་མ་པའི་ཕྱོགས་ཉམས་པར་འགྱུར་ཏེ། ཁྱེད་ཡོད་པ་སྐྱེ་ན་སྐྱེ་བ་དོན་མེད་དང་
ཐུག་མེད་དུ་ཐལ་ཞེས་པའོ། །ཐལ་བ་དེ་བཟློག་པའི་རང་རྒྱུད་བྱེད་དམ་མི་བྱེད། མི་
བྱེད་ན་ཐལ་བ་ཙམ་གྱིས་གཞན་གྱིས་ལོག་རྟོག་མི་ཁེགས། དམ་བཅའ་སྐྱེ་བ་དོན་
དང་བཅས་ཤིང་ཐུག་པ་ཡོད་པས་ན་རང་ལས་མི་སྐྱེ་ཡི་གཞན་ལས་སྐྱེས་ཞེས་་་་
བཟློག་པའི་སྒོ་ནས་གཞན་སྐྱེ། གྲུབ་པས་དབུ་མ་པའི་ཕྱོགས་ཉམས་པར་ཐལ་ལོ།།
ཞེས་བྷ་ཕྱས་བུ་ཏ་པ་ལི་ཏ་ལ་སྐྱོན་བརྗོད་པའི་སྐྱོན་དེ་གསུམ། ཟླ་གྲགས་གྱི་སྐྱོན་
སྤྲང་པ་ལས་དང་པོ་མེད་དེ། དཔེ་དང་གཏན་ཚིག་དངོས་པོ་ལ་མེད་ནས་ངེད་གྱིས་
མ་བརྗོད་པ་ཡིན་ནོ། །དེ་གཉིས་མྱེད་ཀྱང་སྒྲོ་འདོགས་གཅོད་དེ་ངེད་གཞན་ལ་རྒྱུ་
མཚན་དྲིས་པའི་སྒོ་ནས་སྒྲོ་འདོགས་གཅོད་དེ། ཐལ་འགྱུར་ཉིད་ཀྱིས་སྒྲོ་འདོགས་
གཅོད་དོ། །དེ་ལ་གཞན་ལ་རྒྱུ་མཚན་དྲི་བ་ནི་སྐྱེ་བར་འདོད་པའི་རྒྱུ་མཚན་དྲིས་པས་
ན་ཡོད་པའི་སྒོ་ནས་སྐྱེ་ཞེས་གཞན་འདོད་ལ། དེ་ལྟར་ན་གཙོ་བོ་ཡང་ཡོད་པས་སྐྱེ་
བར་འགྱུར་ཏེ་ཡོད་པས་སོ། །གཙོ་བོ་ཡོད་ཀྱང་མི་སྐྱེ་ཟེར་ན་བུམ་པ་ལ་སྩོགས་པ་
ཡང་ཡོད་ཀྱང་མི་སྐྱེ་བར་འགྱུར་ཞེས་རྒྱུ་མཚན་དྲིས་པས་འགོག གཉིས་པ་སྔ་མ་
ལྟར་སྐྱེ་བ་དོན་མེད་དང་ཐུག་མེད་དུ་ཐལ་བས་རང་ལས་མི་སྐྱེ་ཞེས་ཐལ་ས་་་་་་་
འགོག་གོ །སྐྱོན་གཉིས་པ་ཡང་མི་འོང་སྟེ། ངེད་ཀྱིས་སྐྱོན་གྱི་ཡུལ་གྱི་སྦྱོར་བ་མ་
བརྗོད་པས་ན་སྐྱོན་སྤང་མི་དགོས་ཏེ་སྦྱོར་བ་ནི་ཁྱེད་རང་རྒྱུད་པས་བཀོད་ཀྱི། ངེད་
ཐལ་འགྱུར་བས་མ་བཀོད་པས་སོ། །ཐལ་འགྱུར་ལ་སྐྱོན་མེད་དེ་ཡོད་པ་སྐྱེ་ཡང་སྐྱེ་
༥༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བ་དོན་དང་བཅས་ན་ཅི་སྟེ། སྔར་རྒྱུའི་དུས་ན་འབྲས་བུ་མེད་ཀྱང་མི་གསལ་བ་ཕྱིས་
སྐྱེས་པ་ན་གསལ་བར་འགྱུར་བས་དོན་དང་བཅས་ཐུག་མེད་དུ་མི་ཐལ་ཏེ། གསལ་
བར་སྐྱེས་ཟིན་པས་སྐྱེ་མི་དགོས་པས་ཐུག་མེད་དུ་མི་འགྱུར་ན་ཅི་སྟོ་སྟེ་ཁྱབ་པ་མ་་་་
གྲུབ་བོ་ཞེས་སྐྱོན་འགེལ་བ་ནི། ངེད་རང་སྐྱོན་སྤོང་སྟེ་གསལ་བར་སྐྱེ་བས་དོན་དང་
བཅས་ན་གསལ་བར་སྐྱེས་པ་དེ་རྒྱུའི་དུས་ན་ཡོད་དམ་མེད། ཡོད་ན་ཐུག་དོན་མེད་
སོ་ན་གནས། མེད་ན་རང་ལས་ཡོད་པ་སྐེ་བ་ཉམས་ཏེ་རྒྱུའི་དུས་ན་གསལ་བ་མེད་
པས་རང་སྐྱེ་བ་འགལ་ཏེ་གཞན་སྐྱེ་བ་ཐུག་མེད་མྱི་ཡོང་སྟེ་གསལ་བར་སྐྱེས་ཟིན་་་་་་
པས་བུམ་པ་ལྟ་བུ་སྐྱེ་མྱི་དགོས་ཞེས་པ་ལྟར་ན་ཡང་སྔར་མེད་སྐྱེ་བར་སོང་བས།
རང་ལས་སྐྱེ་བའི་ཕྱོགས་ཉམས་ཏེ་གཞན་སྐྱེར་ཐལ་བས་ན་ཁྱབ་པ་མ་གྲུབ་པ་མེད་་
ཅེས་སྐྱོན་སྤོང་ངོ༌། །ཉེས་པ་གསུམ་པ་ཡང་མེད་ཏེ་ངེད་རང་ལས་སྐྱེ་བ་མེད་པ་ཙམ་
བཀག་པ་ཙམ་ཐལ་བའི་སྒོ་ནས་བསྒྲུབས་ཀྱི་མ་ཡིན་དགག་གཞན་སྐྱེ་མི་སྒྲུབ་པས་་
སོ༑ ༑མ་ཡིན་དགག་སྒྲུབ་ཀྱང་དབུ་མའི་ཕྱོགས་མི་ཉམས་ཏེ། ཁྱེད་པ་ཡོད་པར་
འདོད་ན་སྐྱེ་བ་དོན་མེད་དང་ཐུག་མེད་དུ་ཐལ་བ་ལས་དོན་དང་བཅས་ཤིང་ཐུག་པ་་
དང་བཅས་པས་ན། ཁྱེད་ལ་གཞན་ལས་སྐྱེ་བར་ཐལ་ཞེས་སྒྲུབ་ཀྱི། ངེད་དབུ་མ་པ་
རང་གཞན་གཉིས་ཀ་ལ་སྐྱེ་བར་མི་འདོད་པའོ། །གཞན་ལས་སྐྱེ་བ་འགོག་ལ་ཡང་
སྔར་གྱི་ལྟར་དོན་བཞི་ལས། དོན་དང་པོ་གཞན་ལས་སྐྱེ་བ་ཐལ་འགྱུར་གྱི་སྒོ་ནས་
འགོག་པ་སློབ་དཔོན་གྱི་ཁུངས་དང་སྦྱར་ཏེ་བཤད་པ་ནི། གཞན་ལས་སྐྱེ་ན་ཡོད་པ་
སྐྱེ་བའི་ཕྱོགས་ཡིན་ལ། དེ་ཡང་གལ་ཏེ་གཞན་ལས་སྐྱེས་འགྱུར་ན། དེ་མེད་པ་སྐྱེ་
བར་འགྱུར་ཞེས་ཐལ་བས་དགག་གོ །གཉིས་པ་སློབ་དཔོན་སྐལ་ལྡན་གྲགས་པའི་
རྗེས་སུ་བརྗོད་ནས་སུན་དབྱུང་བ་ནི་གཉིས་ལས། དང་པོ་འདོད་པ་ནི་སློབ་དཔོན་
༦༠

༄༅། །རྐྱེན་བརྟག་པའི་རབ་བྱེད།
རང་རྒྱུད་ཀྱིས་གཞན་ལས་སྐྱེ་བ་འགོག་པ་སྟེ། ནང་གི་སྐྱེ་མཆེད་རྣམས་ཆོས་ཅན།
དོན་དམ་པར་གཞན་ལས་སྐྱེ་བ་མ་ཡིན་ཏེ། གཞན་ཡིན་པའི་ཕྱིར། དཔེར་ན་བུམ་
པ་བཞིན་ཏེ་བུམ་པ་གཞན་ཡིན་པས་མིག་ཨེ་ཏེ་པ་ལ་མི་སྐྱེ་བ་བཞིན་ནོ་ཞེའོ། །དེ་
མི་འཐད་དེ། མིག་ལས་མིག་གི་རྣམ་ཤེས་སྐྱེ་ལ། བུམ་པ་མི་སྐྱེ་བ་མི་འགལ་ཏེ་མིག་
ཤེས་སྐྱེད་པའི་ནུས་པ་དང་ལྡན་པ་ལ་བུམ་པ་སྐྱེད་པའི་ནུས་པ་མེད་པ་ཡིཔས་་་་་་
ཤེའོ། །གསུམ་པ་བུ་ཏ་པ་ལི་ཏའི་འདོད་པ་བརྗོད་པ་ནི་ཐལ་འགྱུར་གྱིས་གཞན་
ལས་སྐྱེ་བ་འགོག་པ་སྟེ། ནང་གི་སྐྱེ་མཆེད་རྣམས་རང་ལས་མི་སྐྱེ་བར་འགྱུར་ཏེ།
མེད་པ་ཡིན་པའི་ཕྱིར་ཏེ། མེད་ཀྱང་སྐྱེ་ན་མིག་ལས་བུམ་པ་ལ་སོགས་པ་ཡང་སྐྱེ་
བར་ཐལ་ལོ། །བཞི་པ་སྐལ་ལྡན་གྲགས་པས་དེ་ལ་བརྩད་པའི་སྐྱོན་སྤངས་པ་ནི།
སྐལ་ལྡན་གྲགས་པ་ན་རེ་ཁྱེད་ཀྱི་ཐལ་བས་འགོག་ན་ཐལ་བ་སོར་བཞག་གི་འགོག་
གམ། འོན་ཏེ་ཐལ་བ་བཟློག་པའི་རང་རྒྱུད་ཀྱིས་འགོག དང་པོས་མི་འཐད་དེ། དེ་
ལ་ཐལ་བ་སོར་བཞག་གི་དམ་བཅའ་ཙམ་པོ་སྒྲུབ་པ་ཙམ་པོ་ནི་བསྒྲུབ་པ་དང་སུན་་་
འབྱིན་པ་མ་ཡིན་པས། རང་གི་འདོད་པ་སྒྲུབ་ཙིང་གཞན་གྱི་འདོད་པ་འགོག་པར་
མི་འཐད་དེ། དེ་ལ་བསྒྲུབ་པ་ནི་རང་གི་འདོད་པའི་དོན་སྒྲུབ་པ་ཡིན་པ་ལ། འདོད་
པ་ཉིད་དོན་མི་སྒྲུབ་པས་དེ་མ་ཡིན། སུན་འབྱིན་ནི་གཞན་དང་འགལ་བའི་དོན་
བཞག་སྟེ། གཞན་ཀྱི་འདོད་པའི་དོན་འགོག་པ་ཡིན་པ་ལ་འགལ་བའི་དོན་གཞན་
ན་མེད་པས་སུན་འབྱིན་ཡང་མ་ཡིན་པས་ཐལ་བ་སོར་བཞག་གིས་ནི་ཅི་ཡ་མི་་་་
བཏུབ་བོ། །བཟློག་པའི་སྒོ་ནས་རང་རྒྱུད་དབེན་ན་གཞན་ལས་མི་སྐྱེ་བར་ཐལ་བ་
ལས་མ་ཡིན་ཏེ། སྐྱེ་ཞེས་སྒྲུབ་ན་གཞན་ལས་སྐྱེ་བ་བསྒྲུབ་པས་དབུ་མ་པའི་འདོད་
པ་སྐྱེ་བ་མེད་པ་ལ་གནོད་དོ་ཞེ་ན་ཞེས་པའོ། །དོན་དེ་གཉིས་ལས་ཕྱི་མ་མི་སྲོང་སྟེ་
༦༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བཟློག་པའི་སྒོ་ནས་ཁྱེད་ལ་གཞན་ལས་སྐྱེ་བ་གྲུབ་པར་ཙམ་གཅིག་བྱེད་ཀྱི་རང་་་་
གཞན་སྐྱེ་བར་མི་འདོད་པས་སོ། །ཐལ་བ་སོར་བཞག་སྟེ་མི་ཟློག་ཀྱང་སྐྱོན་དེ་དག་
མེད་དེ། བསྒྲུབ་པ་མ་ཡིན་ཡང་སུན་འབྱིན་ཡིན་ཏེ་གཞན་གྱིས་དམ་བཅའ་གྲུབ་ཏུ་
མི་སྟེར་ཞིང་དེ་འགྲུབ་པའི་གེགས་བྱེད་པས་སྟེ། དཔེར་ན་ཐེ་ཚོམ་ཟ་བའི་མ་གྲུབ་པ་
པའམ། ལྡོག་པ་ལ་ཐེ་ཚོམ་ཟ་བ་བརྗོད་པས་རང་གི་ཕྱོགས་བསྒྲུབ་པའམ། གཞན་
དང་འགལ་བ་བསྒྲུབ་པ་མེད་ཀྱང་གཞན་གྱི་གཏན་ཚིག་སྐྱོན་མེད་ཀྱི་གེགས་བྱེད་་
པས་སུན་འབྱིན་ཡིན་པ་བཞིན་ནོ། །གཉིས་ཀ་ལས་སྐྱེ་བར་འདོད་པ་ནི་གྲངས་ཅན་
པ་སྟེ། གཙོ་བོ་ལས་སྐྱེ་བ་སྟེ་གཞན་ལས་བདག་ལས་སྐྱེས་པས་རང་ལས་སྐྱེ་བར་
འདོད་པ་སྟེ། དེ་དགག་པ་འམ་ཡང་སྔ་མ་ལྟར་དོན་བཞིས་རིག་པར་བྱ་སྟེ། དང་པོ་
གཉིས་ག་ལས་སྐྱེ་བ་ཐལ་འགྱུར་གྱི་སྒོ་ནས་སློབ་དཔོན་འགོག་པ་ཉིད། ཁུངས་དང་
སྦྱར་བ་ནི། སློབ་དཔོན་སྐལ་ལྡན་གྲགས་པའི་འདོད་པ་རྗེས་སུ་བརྗོད་ནས་སུན་
དབྱུང་བ་ནི། དེ་ལ་སློབ་དཔོན་དེ་ན་རེ་རང་གི་སྐྱེ་མཆེད་ཆོས་ཅན། གཉིས་ག་ལས་
མི་སྐྱེ་སྟེ། གཉིས་ལས་སྐྱེ་བའི་སྒྲུབ་བྱེད་མེད་པའི་ཕྱིར་དང༌། སྔར་རང་གཞན་
གཉིས་ལས་སྐྱེ་བར་འདོད་པ་ལ་བཀོད་པའི་སྐྱོན་གནོད་པར་ཡོང་པའི་ཕྱིར་རོ་ཞེ་ན།
དེ་མྱི་འཐད་དེ། གྲངས་ཅན་པ་ན་རེ་གཏན་ཚིག་སྔ་མ་དངོས་མ་ངེས་ཏེ། ཚད་མས་
བཀག་པས་དངོས་པོ་ཡོད་པ་མི་ཁེག་ཏེ། དཔེར་ན་ཁྱིམ་གྱི་བུམ་པ་འཇལ་བས་སྒྲུབ་
བྱེད་མེད་ཀྱང་བུམ་པ་ཡོད་པ་མི་འགལ་བ་བཞིན་ནོ། །རྟགས་གཉིས་པ་མ་གྲུབ་སྟེ་
སྐྱོན་སྔ་མ་གཉིས་མ་ཉམས་པར་ཡོང་བ་ལ་རང་རྒྱུད་སྔ་མ་གཉིས་ལེགས་པར་
གནས་དགོས་པ་ལ་མི་གནས་པས་ཤེའོ། །གསུམ་པ་སློབ་དཔོན་བུ་ཏ་པ་ལི་ཏའི་
འདོད་པ་བརྗོད་པ་ནི་ཐལ་འགྱུར་ཀྱི་སྒོ་ནས་གཉིས་ཀ་ལས་སྐྱེ་བ་འགོག་སྟེ། སྔར་
༦༢

༄༅། །རྐྱེན་བརྟག་པའི་རབ་བྱེད།
བཤད་པའི་རང་གཞན་གཉིས་ག་ལས་སྐྱེ་བར་མི་ཐལ་བའི་གནོད་པ་གཉིས་ག་ཡོང་
བས་གཉིས་ག་ལས་སྐྱེ་བ་མེད་པར་འགྱུར་ཤེས་འགོག་གོ །བཞི་པ་དེ་ལ་སྐལ་ལྡན་
གྲགས་པས་བརྩད་པ་དང་ལན་ནི་སྔ་མ་ལྟར་རིགས་པར་བྱའོ། །བཞི་པ་རྒྱུ་མེད་པ་
ལས་སྐྱེ་བ་ལ་སྔ་མ་ལྟར་དོན་བཞི་ལས། དང་པོ་རྒྱུ་མེད་དུ་སྐྱེ་བར་འདོད་པ་ནི་་་
གཅེར་བུ་ལ་སྙོགས་པའོ། །དེ་དགག་པ་ལ་དང་པོ་ཐལ་འགྱུར་འགོག་པར་སློབ་་
དཔོན་གྱི་ཁུངས་དང་སྦྱར་བ་ནི་སློབ་དཔོན་ཉིད་ཀྱིས་རྩ་བ་ལས་གསུངས་སོ། །
གཉིས་པ་སྐལ་ལྡན་གྲགས་པའི་འདོད་པ་རྗེས་སུ་བརྗོད་ནས་སུན་དབྱུང་བ་ལས་་་
དེའི་འདོད་པ་ནི་རྒྱུ་མེད་པས་སྐྱེ་བ་རྗེས་དཔག་གི་བསལ་བ་ཡོད་པ་དང༌། འཇིག་
རྟེན་གྱི་གྲགས་པས་བསལ་བ་དང༌། ཡང་རྗེས་དཔག་གིས་གནོད་པའོ། །དང་པོ་ནི་
རང་རྒྱུད་ཀྱིས་འགོག་པ་ནི། རང་གི་སྐྱེ་མཆེད་རྣམས་ཆོས་ཅན། རྒྱུ་ལྡན་པས་སྐྱེ་སྟེ།
སྤྱི་དང་ཁྱད་པར་ལྡན་པའི་ཕྱིར། དཔེར་ན་མྱུ་གུ་སྔོན་པོ་བཞིན་ཏེ། སྤྱི་སྐྱེ་མཆེད་
ཙམ་ཁྱད་པར་དམིག་ལ་སྟོགས་པའི་མྱུ་གུ་སྔོན་པོ་ཙམ། སྤྱི་ནས་ལ་སྩོགས་པའི་མྱུ་
གུའི་ཁྱད་པར་རོ། །དེ་ལྟར་རྗེས་དཔག་གིས་རྒྱུ་ལས་སྐྱེ་བ་གྲུབ་པས་རྒྱུ་མེད་ལ་
བསལ་ལོ། །གཉིས་པ་འཇིག་རྟེན་ན་འབྲས་བུ་ཐམས་ཅད་རྒྱུ་ལས་སྐྱེ་བར་གྲགས་
ཀྱི་རྒྱུ་མེད་དུ་སྐྱེ་བར་མ་གྲགས་པས་གནོད་དོ། །གསུམ་པ་རྒྱུ་མེད་དུ་སྐྱེ་བའི་སྒྲུབ་
བྱེད་མེད་པའི་ཕྱིར་རྒྱུ་མེད་དུ་མི་སྐྱེ། དེས་འགག་གོ །དེ་སུན་དབྱུང་བ་ལས་དང་པོ་
རྗེས་དཔག་གི་དཔེ་གཅེར་བུ་པ་ལ་མ་གྲུབ་སྟེ། ཁོས་ཆོས་ཐམས་ཅད་རྒྱུ་མེད་དུ་
འདོད་པ་ལ་མྱུ་གུ་རྒྱུ་ལྡན་དུ་མི་འདོད་པས་མི་འཐད་དོ། །གཉིས་པའི་གནོད་པ་མི་
འོང་སྟེ་གཅེར་བུ་པ་ཐ་སྙད་དུ་རྒྱུ་མེད་ལས་སྐྱེ་བར་མི་འདོད་གྱི། དོན་དམ་པ་རུ་རྒྱུ་
མེད་དུ་སྐྱེ་བར་འདོད་པས་གྲགས་པས་མི་གནོད་དེ། དོན་དམ་དུ་རྒྱུ་ལས་སྐྱེ་བར་མ་
༦༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གྲགས་ཐ་སྙད་ཙམ་དུ་གྲགས་པས་སོ། །གསུམ་པ་ཡང་མི་འོང་སྟེ་ཚད་མས་བཀག་
པས་གཞལ་བྱ་བཀག་པ་མི་རིགས་པས་སོ། །གསུམ་པ་བུ་ཏ་པ་ལི་ཏ་ཉིད་ཀྱི་འདོད་
པ་བརྗོད་པ་ནི། ཐལ་འགྱུར་གྱིས་རྒྱུ་མེད་དུ་སྐྱེ་བར་འགོག་སྟེ། རྒྱུ་མེད་གཞན་ལ་
མི་ལྟོས་ཕྱིར། །རྟག་ཏུ་ཡོད་པའམ་མེད་པར་འགྱུར། །ཞེས་ཀླུ་སྒྲུབ་ཀྱིས་གསུངས་
པ་སྟེ། དེ་ཆོས་ཀྱི་གྲགས་པས་བསྡུས་ནས་བྲིས་པའོ། །དེ་ལ་རྒྱུ་མེད་ནའམ། ཡང་
ན་རྟག་ཏུ་ཡོད་པ་ཁོ་ནར་ཐལ་བས་རྒྱུ་མེད་ལས་སྐྱེ་བར་འགྱུར་རོ། །ཡང་རྒྱུ་མེད་པ་
ལས་སྐྱེ་ན་བུམ་སྩོགས་ནི་སྐྱེ་ལ རི་བོང་གི་རྭ་ཅིའི་ཕྱིར་མི་སྐྱེ་སྟེ་སྐྱེ་བར་ཐལ་བས་
ན་རྒྱུ་མེད་པར་སྐྱེ་བ་མ་ཡིན་ནོ་ཞེས་འགོག་གོ །བཞི་པ་སྐལ་ལྡན་གྲགས་པས་དེ་ལ་
བརྩད་པ་སྤྱང་པ་ནི་སྔ་མ་ལྟར་ཤེས་པར་བྱའོ། །དེ་ལས་རྐྱེན་བརྟག་པའི་རབ་ཏུ་
བྱེད་པ་ལས་དང་པོ་བསྒྲུབ་པའི་བཤད་པའོ། །གཉིས་པ་འཐད་པའི་ཆ་འཆད་པ་ལ་
གཉིས་ཏེ། རྒོལ་བ་ཕྱོགས་སྔ་མའི་དོན་དང༌། དེའི་ལན་ནོ། །དང་པོ་ནི་རྐྱེན་རྣམས་
ལ་སོགས་པའི་ཚིགས་བཅད་དང་པོ་སྟེ། སྡེ་པ་གཉིས་དང་སེམས་ཙམ་པ་ན་རེ་་
གཞན་མི་རིགས་པ་མེད་པ་ལས། གཞན་ལས་སྐྱེ་བ་འགོག་པ་མི་འཐད་དེ། གཞན་
ལས་སྐྱེ་བ་ནི་རྐྱེན་བཞི་ལ་བརྟེན་ནས་སྐྱེ་བ་ཡིན་ལ། དེ་ལས་སྐྱེ་བ་མངོན་སུམ་གྱིས
གྲུབ་པས་རིགས་པ་དང་འགལ་བ་དང༌། ཆོས་མངོན་པའི་མདོ་ལས་བུ་ཏ་ཉིད་ཀྱིས་
རྐྱེན་རྣམས་འདི་བཞི་ལ་བརྟེན་ནས་ཆོས་རྣམས་སྐྱེ་བར་གསུངས་པས་ན་ལུང་དང་་་་
འགལ་ལོ། །རྐྱེན་བཞི་ལས་གཞན་འདས་པ་ལས་སྐྱེ་བ་སྟེ། རྒྱུ་ཞིག་པ་ལས་སྐྱེ་བ་
དང༌། མ་འོངས་པ་ལས་སྐྱེ་བ་སྟེ། མ་འོངས་པ་ནི་འཆི་བའི་རྟགས་ད་ལྟར་སྣ་ཀྱོག་
པོར་འགྲོ་བ་ལ་སོགས་པ་དང༌། ད་ལྟར་དུས་མཉམ་པ་ལས་སྐྱེ་བ་མྱུ་གུ་དང་གྲིབ་
མའམ། མར་མེ་དང་འོད་ལྟ་བུ་ཡང་ཡོད་ལ་དེ་བཞི་པོར་མ་འདུས་སོ་ཞེ་ན། དེའི་
༦༤

༄༅། །རྐྱེན་བརྟག་པའི་རབ་བྱེད།
ལན་དུ་རྐྱེན་ལྔ་པ་ནི་ཡོད་མ་ཡིན་ཞེས་པ་སྟེ། མདོ་ལས་རྐྱེན་ལྔ་པ་མེད་པར་བཤད་
པས་དེ་བཞིར་མ་འདུས་པའི་རྒྱུ་མེད་དེ། དེ་ལ་མངོན་པ་ནས་རྒྱུ་དྲུག་གསུངས་ཏེ།
བྱེད་རྒྱུ་ལྷན་ཅིག་འབྱུང་བ་དང༌། །སྐལ་མཉམ་མཚུངས་པར་ལྡན་པ་དང༌། །ཀུན་ཏུ་
འགྲོ་དང་རྣམ་སྨིན་སྟེ། །ཞེས་བཤད་པའི་རྒྱུ་དྲུག་ཏུ་འདུས་པའི་རྒྱུ་ལ་སོགས་པ་་
གསུམ་པ་གཉིས་འདུས་ཏེ། དེ་ལས་འདས་པ་ལས་སྐྱེ་བ་ནི་རྒྱུའི་ངོ་བོ་འགགས་ནས
འབྲས་བུ་སྐྱེད་པས་ན་སྐལ་མཉམ་དུ་འདུས། འབྲས་བུ་ལ་ཕན་འདོགས་ཀྱི་གེགས་
མི་བྱེད་པས་ན་བྱེད་རྒྱུར་ཡང་འདུ། རྣམ་སྨིན་དང་ཀུན་འགྲོར་ཡང་འདུའོ། །མ་ངེས་
པ་ལས་སྐྱེ་བས་ན་བྱེད་རྒྱུར་འདུ་སྟེ། འབྲས་བུ་ལ་གེགས་མི་བྱེད་པས་སོ། །ད་ལྟར་
དུས་མཉམ་པའི་རྒྱུ་ནི་ལྷན་ཅིག་འབྱུང་བའི་རྒྱུར་འདུས་ཏེ། ལྷན་ཅིག་འབྱུང་གང་
ཕན་ཚུན་རྒྱུ་འབྲས་ཡིན་པས་སོ། །རྒྱུ་དྲུག་པོ་དེ་ཡང་རྐྱེན་བཞིར་འདུས་ཏེ། བྱེད་རྒྱུ་
བདག་རྐྱེན་དུ་འདུས། ལྔ་པོ་རྒྱུའི་རྐྱེན་དུ་འདུའོ། །དེ་ལ་རྒྱུའི་རྐྱེན་ནི་ཆོས་རྣམས་ཀྱི་
ངོ་བོ་སྐྱེད་པའི་རྒྱུའོ། །དམིགས་པའི་རྐྱེན་ནི་རང་གི་རྣམ་པ་དང་ལྡན་པར་སྐྱེད་པའི་
རྒྱུའོ། །དེ་མ་ཐག་པའི་རྐྱེན་ནི་རྒྱུའི་ངོ་བོ་འགགས་ནས་འབྲས་བུ་སྐྱེད་པའོ། །བདག་
པོའི་རྐྱེན་ནི་འབྲས་བུ་ལ་གེགས་མི་བྱེད་ཅིང་འབྲས་བུ་དང་རྗེས་སུ་མཐུན་པ་སྟེ།
ཚོགས་བསགས་པ་ལས་འབྲས་བུ་བྱང་ཆུབ་འབྱུང་བ་ལྟ་བུའོ། །དེ་ལྟར་རྐྱེན་བཞི་
ལས་ཐམས་ཅད་སྐྱེ་བས་གྲུབ་པས་དེ་དགག་པ་མི་འཐད་དོ་ཞེ་ན་ཞེས་པའོ། །
གཉིས་པ་ལ་དོན་གསུམ་སྟེ་འདུས་པ་རྐྱེན་ཡིན་པ་དགག་པ་དང་། སོ་སོ་བ་རྐྱེན་
ཡིན་པ་དགག་པ་དང༌། གཉིས་ཀ་རྐྱེན་ཡིན་པ་དགག་པའོ། །དང་པོ་ལ་གསུམ་སྟེ།
རྐྱེན་གཞན་གྱི་དངོས་པོ་ལ་ལྟོས་པ་དགག་པ་དང༌། བྱ་བ་གཞན་གྱི་དངོས་པོ་ལ་
ལྟོས་པ་དགག་པ་དང་།གཉིས་ཅར་ལ་བརྩད་པའི་སྐྱོན་སྤང་པའོ། །དེ་ལ་དང་པོ་
༦༥

༄༅།།དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྟོན་པ་ནི་དངོས་པོ་རྣམས་ཀྱི་ལ་སོགས་པའི་ཚིག་བཅད་གཅིག་སྟེ། འདི་ལ་དོན་
གཉིས། ཚིག་གི་དོན་དང༌། ངག་གི་སྒོ་ནས་བཤད་པའོ། །དང་པོ་ནི་འབྲས་བུའི་
དངོས་པོ་ནི་རྒྱུའི་དུས་ན་མེད་པས། ལྟོས་པ་འབྲས་བུ་རང་མ་གྲུབ་པས་དེ་ལྟོས་ན་
ནི༑ རྐྱེན་རང་མ་གྲུབ་པས་གཞན་ལས་སྐྱེ་བར་མི་འཐད་ཅེས་པའོ། །གཉིས་པ་ལ་
སྒྲུབ་བྱེད་ཀྱི་ཚད་མ་མེད་པ་དང༌། གནོད་བྱེད་ཀྱི་ཚད་མ་ཡོད་པའོ། །དང་པོ་ལ་
གསུམ་སྟེ། སྒྲུབ་བྱེད་མངོན་སུམ་པ་མེད་པ་དང༌། མངོན་སུམ་གྱི་རྗེས་སུ་འབྲང་
བའི་རྟོག་པས་མི་འགྲུབ་པ་དང་། འབྲས་བུ་ལྡོག་པའི་སྒོ་ནས་མི་འགྲུབ་པའོ། །དེ་
ལ་དང་པོ་རྒྱུ་འབྲས་མངོན་སུམ་གྱིས་མི་འགྲུབ་པ་ནི་འཕགས་པ་ཉིད་ཀྱིས་སྟོང་ཉིད་
བདུན་ཅུ་པ་ལས། རྟེན་འབྲེལ་ཤེས་པ་གཅིག་གིས་ཀྱང་མི་འགྲུབ། དུ་མས་ཀྱང་མི་
འགྲུབ་ཅེས་བཀག་པའི་རོགས་པ་སྟེ། དེ་ལ་རྒྱུ་འབྲས་མངོན་སུམ་གྱིས་འགྲུབ་
པའམ། འོན་ཏེ་དུ་མས་འགྲུབ། དང་པོས་མ་ཡིན་ཏེ་དུ་བ་ལྟ་བུའི་འབྲས་བུ་འཛིན་
པའི་མངོན་སུམ་གྱིས་མ་ཡིན་ཏེ། རྒྱུ་མེ་ལྟ་བུ་ལ་མ་བཟུང་པས་སོ། །མེ་ལྟ་བུའི་རྒྱུ་
འཛིན་པས་ཀྱང་མེ་ཡིན་དུ་འབྲས་ནས་མ་བཟུང་པས་སོ། །དུ་མས་འགྲུབ་སྟེ་རྒྱུ་
འབྲས་གཉིས་ཀ་འཛིན་པའི་མངོན་སུམ་གཉིས་ཀྱིས་འགྲུབ་བོ་ཞེ་ན། མ་ཡིན་ཏེ་
མངོན་སུམ་གཉིས་ལ་སོ་སོར་རྒྱུ་འབྲས་སྣང་ཡང་མེའི་སྟོབས་ཀྱིས་དུང་བ་འབྱུང་ལ།
མེ་ལོག་ན་དུ་བ་ལོག་ཅེས་པའི་འབྲེལ་པ་མངོན་སུམ་གཉིས་ཀ་ལ་མི་སྣང་བས་སོ།།
དེ་མི་སྣང་ཞིང་མ་རྟོགས་ཀྱང་རྒྱུ་འབྲས་སུ་འགྲུབ་པ་ན། མངོན་གསུམ་གཉིས་ཀྱི་
བུམ་པ་དང་སྣམ་བུ་སོ་སོར་བཟུང་པ་ན། དེ་གཉིས་ཀྱང་རྒྱུ་འབྲས་སུ་ཐལ་བས་སོ།།
མངོན་སུམ་གྱི་རྗེས་སུ་འབྲང་བའི་རྟོགས་པས་རྒྱུ་འབྲས་གྲུབ་བོ་ཞེ་ན། མ་ཡིན་ཏེ་
རྟོག་པ་རང་རྒ་བས་འགྲུབ་བམ། ཚད་མའི་རྗེས་སུ་འབྲངས་པས་གྲུབ། དང་པོས་
༦༦

༄༅། །རྐྱེན་བརྟག་པའི་རབ་བྱེད།
མ་ཡིན་ཏེ། སྨིག་སྒྱུ་ལ་ཆུར་འཛིན་གྱིས་ཀྱང་ཆུར་གྲུབ་པར་ཐལ་བས་སོ། །གཉིས་
པས་མ་ཡིན་ཏེ་སྔ་མ་ལྟར་རྒྱུ་འབྲས་འཛིན་པའི་མངོན་སུམ་ཚད་མ་ཉིད་མ་གྲུབ་པས
ན༑ དེའི་རྗེས་སུ་འབྲང་བའི་རྟོག་པ་མི་འཐད་པས་ནའོ། །མངོན་སུམ་གཅིག་དང་
དུ་མར་མ་ཕྱེ་བར་མངོན་སུམ་དང་མི་དམིགས་པ་ཙམ་པོས་རྒྱུ་འབྲས་འགྲུབ་བོ་ཞེ་་་་་
ན༑ དངོས་པོར་སྨྲ་བ་དང་གྲོས་བྱས་ནས་ཐ་སྙད་ཙམ་དུ་མངོན་སུམ་དང་མི་་་་་
དམིགས་པས་རྒྱུ་འབྲས་བཞག་པ་ཡིན་གྱི། དབུ་མ་པའི་སྐབས་སུ་དེ་ལྟ་བུ་བཤད་ན་
མི་འཐད་པས་མ་ཡིན་ནོ། །འབྲས་བུ་ལྡོག་པའི་སྒོ་ནས་གྲུབ་སྟེ། དཔེར་ན་དམིགས་
ཤེས་ལྟ་བུ་ལ་རྐྱེན་གཞན་ཚོགས་ཀྱང་འབྲས་བུ་རེས་འགའ་མ་དམིགས་པས། རྐྱེན་
གཞན་དབང་པོ་ལྟ་བུ་ལ། ལྟོས་ཞེས་སྒྲུབ་ངོ་ཞེ་ན། མ་ཡིན་ཏེ་ཚད་མས་རྒྱུ་འབྲས
གྲུབ་པ་གཅིག་ཡིན་ན་རྐྱེན་གཞན་ཡོད་ཀྱང་འབྲས་བུ་མ་དམིགས་པས། རྐྱེན་་་་
གཞན་དེ་ལ་ལྟོས་ཞེས་འབྲས་བུ་ལྡོག་པས་བསྒྲུབ་ཏུ་བཏུབ་པ་ལ། འབྲེལ་བ་ཚད་
མས་མ་གྲུབ་པར་འབྲས་བུ་ལྡོག་པས་རྒྱུ་འབྲས་བུ་མི་འགྲུབ་སྟེ། དོན་ལ་སྔར་རྒྱུ་
འབྲས་སུ་གྲུབ་དགོས་པས་སོ། །གཉིས་པ་གནོད་བྱེད་ཀྱི་ཚད་མ་མེད་པ་ལས་སློབ་
དཔོན་རྒྱན་མཁན་ལྟར་གཞན་ལས་སྐྱེ་ན་གཞན་རྟག་པ་ལས་སྐྱེའམ། མི་རྟག་པ་
ལས་སྐྱེ། དང་པོ་མི་འཐད་དེ། རྟག་པ་ལ་ལྡོག་པ་མེད་པའི་ཕྱིར་རོ་སྟེ། རྟག་པ་ལ་
རྒྱུ་ལོག་འབྲས་བུ་ལོག་པ་མེད་པས་རྒྱུར་མི་འཐད་དོ།།གཉིས་པ་མི་རྟག་པ་ལས་མ་
ཡིན་ཏེ། མི་རྟག་ན་རྒྱུ་ཡོད་པའི་འབྲས་བུ་ཡོད་པའི་རྗེས་སུ་འགྲོ་མེད་པས་ཏེ།
དངོས་པོ་སྐད་ཅིག་མ་ལ་རྒྱུར་འདོད་པའི་སྐད་ཅིག་པ་ཡོད་པས་འབྲས་བུ་སྐད་ཅིག་
མ་གཉིས་པ་ལ་ཡོད་པར་འདོད་པ་ན། རྒྱུ་ལ་ཡིན་པའི་སྐད་ཅིག་མ་ཡོད་པས་ཀྱང་
ཡོད་པར་འགྱུར་བས་རྗེས་འགྲོ་མེད་པས་མ་ཡིན་ནོ། །ཡང་ཀ་མ་ལ་ཤི་་ལ་་་
༦༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སོགས་པའི་ན་རེ། ཚུལ་བཞིན་རྟག་པ་ལས་མི་སྐྱེ་སྟེ། རིམ་དང་ཅིག་ཅར་གྱི་དོན་
བྱེད་ནུས་པས་སྟོང་པའི་ཕྱིར་རོ། །གཞན་མི་རྟག་པ་ཡང་དུས་མཉམ་པ་ལས་མི་ཡིན་
ཏེ༑ ཕན་གདགས་བྱ་དང་འདོགས་བྱེད་མི་འཐད་པས་སོ། །དུས་སྔ་མ་ལས་མི་སྐྱེ་
སྟེ༑ དེ་ལས་སྐྱེ་ན་བར་དུ་ཆོད་པ་ལས་སྐྱེའམ་མ་ཆོད་པ་ལས་སྐྱེ། སྔ་མ་ལྟར་ན་རྒྱུ་
སྐད་ཅིག་མ་དང་པོ་ལ་འགགས་ནས་དེའི་སྐད་གཅིག་མ་གཉིས་པ་ལ་བར་བཅད་་་་
ནས་གསུམ་པ་ལ་སྐྱེ་དགོས་པ། དེ་ལྟ་ན་ཡང་འབྲས་བུ་རྒྱུ་མེད་ལས་སྐྱེ་བར་འགྱུར་
རོ༑ ༑བར་མ་ཆོད་པ་ལས་སྐྱེ་ན་ཕྱོགས་གཅིག་གམ། མཐའ་དག་གིས་མ་ཆོད་པ་
ལས་སྐྱེ། དང་པོ་ལྟར་ན་སྐད་ཅིག་མ་ཆ་ཤས་དང་བཅས་པར་འགྱུར་ལ། གཉིས་པ་
ལྟར་ན་དུས་མཉམ་ལས་སྐྱེ་བའི་ཕྱོགས་སུ་འགྱུར་ཏེ། རྒྱུ་འབྲས་གཉིས་ཕྱོགས་་
མཐའ་དག་གིས་མ་ཆོད་པ་ལས་དུས་མཉམ་ལས་གཞན་མི་འཐད་པས་སོ། །དེ་ལ་
ཡང་རྒྱུ་འབྲས་འགལ་ལོ། །བུ་ཏ་པ་ལི་ཏ་ན་རེ། གཞན་ལས་སྐྱེ་བར་འདོད་པ་ན་
རྐྱེན་གཞན་དུ་འཇོག་པ་དེ་གང་ལ་ལྟོས་ནས་འཇོག འབྲས་བུ་དམིགས་ཤས་ལ་
ལྟོས་ནས་གཞན་དུ་འཇོག་གམ། འོན་ཏེ་རྐྱེན་གྱི་ཚོགས་པ་གཞན་སྒྲ་ལ་སོགས་པ་
ལྟ་བུ་ལ་ལྟོས་ནས་མིག་ལ་སོགས་པ་གཞན་དུ་འཇོག དང་པོ་ལྟར་འཇོག་གོ་ཞེ་ན།
དེ་ལྟ་ན་རྐྱེན་གྱི་དུས་སུ་འབྲས་བུ་གྲུབ་པའི་སྒོ་ནས་གཞན་དུ་འཇོག་གམ། མ་གྲུབ་
པའི་སྒོ་ནས་འཇོག དང་པོ་ལྟར་ན་རྒྱུའི་དུས་ན་འབྲས་བུ་ཡོད་པས་གྲངས་ཅན་ལྟར་
ཡོད་པས་སྐྱེ་བའི་ཕྱོགས་སུ་ཐལ་ལོ། །གཉིས་པ་ལྟར་ན་འབྲས་བུ་ཉིད་མེད་པས་ན་
དེ་ལ་ལྟོས་ནས་བཞག་པའི་རྐྱེན་མི་འཐད་པས་གཞན་ལས་སྐྱེ་བར་མི་འཐད་དོ། །
གཉིས་པ་ཚོགས་པ་གཞན་ལ་ལྟོས་ནས་གཞན་དུ་འཇོག་གོ་ཟེར་ན། དེ་ལྟ་ན་མིག་
ལ་སོགས་པའི་རྐྱེན་གྱི་ཚོགས་པ་ལས་རྣ་བའི་ཤེས་པ་ཡང་སྐྱེ་བར་ཐལ། གཞན་
༦ར

༄༅། །རྐྱེན་བརྟག་པའི་རབ་བྱེད།
ཡིན་པའི་ཕྱིར་རོ། །མ་ཡིན་ཏེ་གཞན་ཡིན་ཡང་མིག་སོགས་ལ་རྣ་བའི་རྣམ་ཤེས་
སྐྱེད་པའི་ནུས་པ་མེད་ལ་དམིགས་སོགས་ལ་ཡོད་པས་སོ་ཟེར་ན། མིག་སོགས་ལ་
མིག་ཤེས་སྐྱེད་པའི་ནུས་པ་ཡོད་ན་མིག་ཤེས་རྐྱེན་གྱི་དུས་གྲུབ་པའི་སྒོ་ནས་ནུས་པ་
ཡོད་པར་ཤེས་སམ། མ་གྲུབ་པར་ཤེས། དང་པོ་ལྟར་ན་གྲངས་ཅན་ལྟར་ཡོད་པ་སྐྱེ་
བའི་ཕྱོགས་སུ་ཐལ་ལོ། །གཉིས་པ་ལྟར་ན་འབྲས་བུ་མ་གྲུབ་པར་དེའི་ནུས་པ་ཡོད་
པར་མི་རྟོགས་སོ་དེས་ན་གཞན་ལ་སྐྱེ་བར་མི་འཐད་ཅེའོ། །དེ་ནི་སེམས་ཙམ་པ་
དང་མདོ་སྡེ་བ་རྐྱེན་གཞན་དངོས་པོ་ལ་ལྟོས་པ་དགག་པའོ། །བྱེ་བྲག་སྨྲ་བ་ན་རེ།
མིག་ཤེས་ལྟ་བུ་ནི་རྐྱེན་ལས་མི་སྐྱེ་བའི་སྐེ་བ་ཞེས་བྱ་བ་འབྲས་བུ་དང་རྐྱེན་བཞི་་་་་
ལས་དངོས་པོ་ཐ་དད་པ་སྐྱེ་བ་ཞེས་བྱ་བ་གཅིག་ལས་སྐྱེའོ་ཞེ་ན། ཞེས་འདོད་པ་
འགོག་པའི་སྒོ་ནས་བྱ་བ་གཞན་གྱི་དངོས་པོ་ལས་སྐྱེ་བ་འགོག་པ་ནི། བྱ་བ་རྐྱེན་
དང་ལ་སོགས་པ་སྟེ། སྐྱེ་བ་ཞེས་བྱ་བ་དེ་རྐྱེན་དང་ལྡན་པ་ཡིན་ཏེ། སྐྱེ་བ་ཞེས་བྱ་བ་
དེས་འབྲས་བུ་དམིགས་ཤེས་ལྟ་བུ་སྐྱེད་ལ། འབྲས་བུ་ངོ་བོ་ཉིད་ཀྱིས་མ་གྲུབ་པ་
གཅིག་སྐྱེད་དམ། འོན་ཏེ་གྲུབ་པ་གཅིག་སྐྱེད་དམ། གྲུབ་མ་གྲུབ་གཉིས་ཀ་སྐྱེད།
དང་པོ་མི་འཐད་དེ་ངོ་བོ་ཉིད་ཀྱིས་མ་གྲུབ་སྟེ། མེད་པར་བྱ་བར་མི་ནུས་པ་སྟེ། ནུས་
ན་བྱེ་མ་ལས་ཀྱང་མར་འབྱུང་བར་འགྱུར་བས་སོ། །གཉིས་པ་ཡང་མ་ཡིན་ཏེ། དང་
པོ་ནས་གྲུབ་པ་རྒྱུས་བསྐྱེད་མི་དགོས་པས་ཏེ། དེ་ཡང་སྐྱེད་དགོས་ན་ཐུག་མེད་དུ་
ཐལ་བས་སོ། །གསུམ་པ་ཡང་མ་ཡིན་ཏེ། དངོས་པོ་གཅིག་ཡོད་མེད་གཉིས་ཡིན་
པར་འགལ་ཏེ་མི་སྲིད་པས་སོ། །དེ་བཞིན་དུ་སྐྱེ་བ་ཞེས་པས་བྱ་བ་དེ་ཉིད་རྐྱེན་ལ་
སྐྱེ་བར་ཁྱེད་འདོད་པ་ལ། བརྟག་པ་དེ་དག་གིས་སྐྱེད་པར་མི་འཐད་པས་ན་བྱ་བ་
རྟེན་དང་ལྡ་པ་མ་ཡིན་ནོ། །བྱ་བ་དེ་རྐྱེན་དང་མ་ལྡན་མོད་སྙམ་ན། རྐྱེན་དང་མི་
༦༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ལྡན་བྱ་བ་མེད་ཅེས་སྨོས་ཏེ། རྐྱེན་མེད་བྱ་བ་ཉིད་མ་གྲུབ་པར་སྟོན་པར་འགྱུར་ཏེ་
མེད་པས་སོ། །དེས་ན་སྐྱེ་བའི་བྱ་བ་ལས་འབྲས་བུ་སྐྱེད་པ་མི་འཐད་དོ། །སྐྱེ་བ་
ཞེས་བྱ་བ་མ་གྲུབ་མོད་རྐྱེན་བཞི་པོ་ལས་འབྲས་བུ་སྐྱེའོ་ཞེ་ན། ལན་དུ་བྱ། མི་ལྡན་
ལ་སོགས་པ་སྨོས་ཏེ། རྐྱེན་ལས་འབྲས་བུ་སྐྱེ་བར་འདོད་ན་རྐྱེན་བཞི་ལས་འབྲས་
བུ་སྐྱེད་པའི་བྱ་བ་ཡོད་དམ་མེད། བྱ་བ་མེད་ན་འབྲས་བུ་སྐྱེད་པ་མི་འཐད་པས་བྱ་
བ་དང་ལྡན་ན་བྱ་བ་དེས་འབྲས་ཁུ་གྲུབ་པ་སྐྱེད་དམ་མ་གྲུབ་པ་སྐྱེད་དམ་གཉིས་ཀ་་
སྐྱེད། དང་པོ་མ་ཡིན་ཏེ་དོན་མེད་པས་སོ། །གཉིས་པ་ཡང་མ་ཡིན་ཏེ་མེད་པ་སྐྱེད་
མི་ནུས་པས་སོ། །གསུམ་པ་ཡང་མ་ཡིན་ཏེ་གཅིག་ལ་ཡོད་མེད་གཉིས་འགལ་བས
སོ༑ ༑དེས་ན་གཉིས་ཀས་སྐྱེད་མི་ནུས་པས་བྱ་བ་ལྡན་ནམ་འོན་ཏེ་ན་ཞེས་པའོ། །
གཉིས་པ་བརྩད་པའི་སྐྱོན་སྤང་བ་ལས་བརྩད་པ་ནི་འདི་དག་ལ་བརྟེན་ཞེས་པ་རྐང་
པ་གཉིས་ཏེ། བྱ་བ་ཡོད་མེད་ཀྱི་བརྟགས་པས་ཅི་ཞིག རྐྱེན་ལས་འབྲས་བུ་སྐྱེ་བར་
མདོ་ནས་གསུངས་ཏེ། འདི་ཡོད་པས་འདི་བྱུང༌། འདི་སྐྱེས་པས་འདི་སྐྱེ་སྟེ། མ་རིག་
པའི་རྐྱེན་གྱིས་འདུ་བྱེད་ལ་སོགས་པ་གསུངས་པས། རྐྱེན་ལས་འབྲས་བུ་སྐྱེ་བས་ན་
རྐྱེན་དུ། གཞག་གོ་ཞེ་ཞེས་པའོ། །ལན་ལ་རྒྱུའི་ངོ་བོ་ལ་བརྟགས་ཏེ་རྐྱེན་དུ་མི་
འཐད་པ་དང༌། འབྲས་བུ་ལ་བརྟགས་པའི་སྒོ་ནས་རྐྱེན་དུ་མི་འཐད་པ་གཉིས་ལས་
དང་པོ་སྟོན་པ་ནི། ཅི་སྲིད་མི་སྐྱེ་ཞེས་པའི་རྐང་པ་གཉིས་ཏེ། མིག་ལ་སོགས་པའི་
ཚོགས་པ་འདིས་འབྲས་བུ་མི་སྐྱེད་པའི་དུས་ན་ནི་རྐྱེན་དུ་མི་འཐད་དེ། མི་སྐྱེད་ཀྱང་
རྐྱེན་ཡིན་ན་ཐམས་ཅད་ཐམས་ཅད་ཀྱི་རྐྱེན་དུ་ཐལ་ལོ། །།དེས་ན་དུས་ཇི་སྲིད་དུ་
འབྲས་བུ་མི་སྐྱེད་པ་དེ་བཞིན་དུ་མིག་ལ་སོགས་པའི་རྐྱེན་དུ་འདོད་པ་འདི་དག་མིག་
ཤེས་ཀྱི་རྐྱེན་མ་ཡིན་ལ། དེ་ལྟར་ངོ་བོ་ཉིད་ཀྱིས་རྐྱེན་དུ་མི་འདུག་པ་དེ་ནི་ཕྱིས་རྐྱེན་

༄༅། །རྐྱེན་བརྟག་པའི་རབ་བྱེད།
དུ་ཇི་ལྟར་འགྱུར་ཏེ་རང་བཞིན་དུ་འགྱུར་བ་མི་འཐད་པས་ན་རྐྱེན་དུ་གཏན་མི་་་་
འགྱུར་རོ་ཞེས་པའོ། །གཉིས་པ་འབྲས་བུ་ལ་བརྟགས་ཏེ་རྐྱེན་དུ་དགག་པ་ནི་མེད་
དམ་ཡོད་པའི་ལ་སོགས་པ་སྟེ། རྐྱེན་གྱིས་འབྲས་བུ་སྐྱེད་ན་འབྲས་བུ་ངོ་བོ་ཉིད་
ཀྱིས་མེད་པ་ཅིག་སྐྱེད་དམ། འོན་ཏེ་ངོ་བོ་ཉིད་ཀྱིས་ཡོད་པ་ཞིག་སྐྱེད་དེ་གཉིས་ཅར་
སྐྱེད་པ་ལ་རྐྱེན་གྱིས་མི་ནུས་པ་ཅིའི་ཕྱིར་ཞེ་ན། ངོ་བོ་ཉིད་ཀྱིས་ཡོད་པ་སྐྱེད་པར་མི་
ནུས་པས་ཏེ། མེད་པ་ནུས་ན་བྱེ་མ་ལ་མར་ནག་འབྱུང་བར་འགྱུར་པས་སོ་ཞེས་པ།
མེད་ན་གང་གིས་ཞེས་པའོ། །གཉིས་པ་ཡང་སྐྱེད་པ་མི་འཐད་དེ། རྐྱེན་གྱིས་བསྐྱེད་
པ་མི་འཐད་པས་སོ། །དེས་ཡོད་དེ་ཡོད་པ་ཉིད་སྐྱེད་དོ་ཟེར་ན་ཐུག་མེད་དུ་འགྱུར་
བས་དང་པོ་ཡོད་པར་འདོད་ན་གྲངས་ཅན་ལྟར་ཡོད་པ་སྐྱེ་བའི་ཕྱོགས་སུ་འགྱུར་་
བས་ཞེས་པས། ཡོད་ན་ཞེས་པའི་རྐང་པའོ། །དེ་རྣམས་ཀྱིས་འདུས་པ་རྐྱེན་ཡིན་པ་
དགག་པའོ། ། སོ་སོ་བ་རྐྱེན་ཡིན་པ་དགག་པ་ལ་བཞི་ལས་དང་པོ་རྒྱུའི་རྐྱེན་འགོག་
པ་གང་ཚེ་ཆོས་ནི་ལ་སོགས་པ་སྟེ། གཞན་དག་ན་རེ་རྐྱེན་མེད་བུ་ཏས་གསུང་པར་
མི་རིགས་ཏེ། མོ་གཤམ་གྱི་བུའི་མཚན་ཉིད་གསུངས་པ་མེད་པ་ལྟར་ན། དེས་ན་
རྒྱུའི་རྐྱེན་གྱི་མཚན་ཉིད་ངོ་བོ་སྐྱེད་པར་བྱེད་པ་གསུངས་པས་ན་ཡོད་པ་ཡིན་ནོ་ཞེ་ན
ཞེས་པ། གཞུང་འདིས་འགོག་པ་སྟེ། བུ་ཏས་མཚན་ཉིད་གསུངས་པ་ནི་འཇིག་རྟེན
པའི་བློ་དང་བསྟུན་ནས་ཀུན་རྫོབ་ཙམ་དུ་གསུངས་ཀྱི། དོན་དམ་པར་རྒྱུའི་རྐྱེན་
གྲུབ་པ་མེད་དེ། དོན་དམ་པར་གྲུབ་ན་རྒྱུའི་རྐྱེན་ཀྱིས་འབྲས་བུ་བསྐྱེད་ན་འབྲས་
བུའི་ངོ་བོ་ཡོད་པ་སྐྱེད་དམ། །འོན་ཏེ་མེད་པ་སྐྱེད་དམ། ཡོད་མེད་གཉིས་ཀ་སྐྱེད།
དང་པོ་མི་འཐད་དེ་དོན་མེད་པས་སོ། །གཉིས་པས་ཡང་མ་ཡིན་ཏེ་བསྐྱེད་པར་མི་
ནུས་པས་སོ། །གསུམ་པ་ཡང་མ་ཡིན་ཏེ་དངོས་པོ་གཅིག་ལ་ཡོད་མེད་གཉིས་ག་
༧༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཡིན་པ་འགལ་ཏེ་སྤངས་འགལ་ཡིན་པས་སོ། །དེས་ན་ཇི་ལྟར་རྒྱུ་ཞེས་བྱ་སྟེ།
འབྲས་བུ་གང་ཡང་མི་སྐྱེད་པ་དེ་ལྟ་བུ་ཡིན་ན་རྒྱུར་མི་རིགས་སོ་ཞེས་པའོ། །
དམིགས་པའི་རྐྱེན་གྱི་མཚན་ཉིད་རང་གི་རྣམ་པ་དང་འདྲ་བར་ཤེས་པ་སྐྱེད་པར་་་་
བྱེད་པ་གསུངས་པ་དེ་ཡོད་དོ་ཞེ་ན། གཉིས་པ་དེ་འགོག་པ་ནི་ཡིན་པའི་ལ་སོགས་
པ་སྟེ། དེ་ལ་ཁྱེད་དམིགས་པ་དང་བཅས་པར་འདོད་པའི་ཆོས་ནི་སེམས་དང་་་་་
སེམས་ལས་བྱུང་བ་ཡིན་པར་འདོད་པས་ན། དམིགས་བཅས་སུ་གྲུབ་པའི་སེམས་
དང་སེམས་བྱུང་གི་ཆོས་དམིགས་པ་དང་བཅས་པར་འདོད་དམ། །འོན་ཏེ་དམིགས་
བཅས་སུ་མ་གྲུབ་པའི་སྟེ། མེད་པའི་སེམས་དང་སེམས་བྱུང་དམིགས་བཅས་སུ་
འདོད། །དང་པོ་ལྟར་ན་དམིགས་པ་མི་འཐད་དེ། དམིགས་པའི་རྐྱེན་ནི་སེམས་དང་
སེམས་བྱུང་གི་རྒྱུ་ཡིན་ལ། སེམས་དང་སེམས་བྱུང་དམིགས་བཅས་སུ་དང་པོ་ནས་
གྲུབ་ན། དམིགས་པ་དོན་མེད་དེ། དེས་ན་དམིགས་བཅས་སུ་གྲུབ་པ་ཡིན་པའི་
ཆོས་འདི་མཚན་བཅས་སུ་འདོད་ན་དམིགས་པ་མེད་པར་གྲུབ་བོ། །ཐམས་ཅད་
དམིགས་བཅས་སུ་འགྱུར་རོ་ཞེ་ན། དེ་ལས་སོགས་པ་སྨོས་ཏེ། སྔར་དམིགས་མེད་
དུ་གནས་པ་གཅིག་དམིགས་སུ་མི་འགྱུར་རོ། །དེས་ན་དམིགས་པ་ཡོད་པར་མི་
འགྱུར་རོ། །གལ་ཏེ་བརྟག་པ་གཉིས་པ་དམིགས་བཅས་སུ་ངོ་བོ་ཉིད་ཀྱིས་མ་གྲུབ་
པ་གཅིག་དམིགས་བཅས་སུ་འདོད་དོ་ཞེ་ན། ཡང་དམིགས་པ་མེད་པའི་ཆོས་འདི་
དམིགས་པ་མེད་པར་གྲུབ་སྟེ། ངོ་བོ་ཉིད་ཀྱིས་དམིགས་བཅས་མ་ཡིན་ན།
དམིགས་བཅས་སུ་ཕྱིས་ཀྱང་མི་འཐད་དེ། མེའི་རང་བཞིན་གཤེར་བར་མི་ནུས་པ་
ལྟར་རང་བཞིན་གཞན་དང་བྱ་བར་མི་རིགས་པས་སོ། །དེ་བས་ན་དེ་ལྟར་ཆོས་འདི་
ངོ་བོ་ཉིད་མེད་པ་ཡིན་ན། ཚོགས་པ་མེད་པར་བསྟན་ཏེ་ཕྱིས་དམིགས་བཅས་མི་
༧༢

༄༅། །རྐྱེན་བརྟག་པའི་རབ་བྱེད།
སྲིད་པས་དམིགས་པ་ཡོད་པར་ག་ལ་འགྱུར་ཏེ་མི་འགྱུར་ཞེས་པའོ། །དེ་མ་ཐག་
པའི་རྐྱེན་གྱི་མཚན་ཉིད་རྒྱུ་འགགས་མ་ཐག་ཏུ་འབྲས་བུ་སྐྱེད་པ་གསུངས་པས་ན་དེ་
ཡོད་དོ་ཞེ་ན། ས་ཐ་ལ་དག་པའི་རྐྱེན་ལ་སོགས་སྐྱེ་བ་དགག་པ་ཆོས་རྣམས་སོགས་
ཏེ༑ ཆོས་རྣམས་དང་པོ་སྐྱེ་བ་མི་འཐད་པས་ན་དེ་ལ་འགག་པ་མི་འཐད་པས་དེ་མ་
ཐག་པའི་རྐྱེན་མི་འཐད་དོ། །མི་འཐད་པ་མེད་དེ་འབྲས་བུ་མ་སྐྱེས་པའི་གོང་དུ་རྒྱུ་
འགག་གོ་ཞེ་ན། འགས་ན་ཞེས་སྨོས་ཏེ་འབྲས་བུ་མ་སྐྱེས་པའི་གོང་དུ་རྒྱུ་འགགས
ན་འབྲས་བུ་སྐྱེ་བའི་རྐྱེན་མེད་པས་ན་འབྲས་བུ་བྱུང་བའི་རྐྱེན་མི་རིགས་ཏེ་རྒྱུ་ཉིད་་་་་
མེད་པས་སོ། །གཞན་ཡང་རྒྱུ་འགགས་པ་དེ་རྒྱུ་གང་གིས་འགག་སྟེ་འགག་པ་ལ་་
རྐྱེན་མེད་པས་ན་རྒྱུ་ཡང་མེད་འབྲས་བུ་ཡང་མེད་པས་ན་དེ་མ་ཐག་པ་མི་རིགས་སོ།།
བདག་པོའི་རྐྱེན་གྱི་མཚན་ཉིད་མངོན་སུམ་པ་ནས་གང་གི་སྟོབས་ཀྱིས་གང་བྱུང་བ་་་
སྟེ༑ འབྲས་བུའི་གགས་མི་བྱེད་ཅིང་རྗེས་སུ་མཐུན་པ་ཡིན་པར་བཤད་པས། དེ་
ལས་སྐྱེའོ་ཞེ་ན། བཞི་པ་བདག་རྐྱེན་དགག་པ་དངོས་པོ་ལ་སོགས་པ་སྟེ། དངོས་པོ་
འདི་དག་ནི་རང་བཞིན་མེད་དེ་རྟེན་ཅིང་འབྲེལ་པ་འབྱུང་བ་ཡིན་པའི་ཕྱིར་དཔེར་ན་་.
སྒྱུ་མ་བཞིན་ནོ། །དེས་ན་ཡོད་པ་མ་གྲུབ་པས་འདི་ཡོད་པས་འདི་འབྱུང་ཞེས་པ་མི་
འཐད་དོ། །དེ་ཡན་ཅད་ཀྱིས་ལས་གྲགས་པའི་སྒོ་ནས་རྒོལ་བ་བཀོད་པའི་ལན་
གདབ་པའོ། །འདི་མན་ཆད་ཀྱིས་འཇིག་རྟེན་ལས་གྲགས་པའི་སྒོ་ནས་རྒོལ་བའི་
ལན་འདེབས་སོ། །དེ་ལ་རྒོལ་བ་ནི་སྣ་ལ་ཡང་དང་ཐགས་ལ་སོགས་པ་ལས་འབྲས་
བུ་སྣམ་བུ་སྐྱེ་བར་མཐོང་བས་ན་སྐྱོན་ཡོད་དོ་ཞེ་ན། ཞེས་པའི་ལན་དུ་དོན་གསུམ་
པ་འདུས་པ་དང་སོ་སོ་བ་གཉིས་ཀ་རྐྱེན་དུ་དགག་པ་ནི་རྐྱེན་རྣམས་ལས་སོགས་་་་་་
པས་ཏེ། རྐྱེན་འདུས་པས་འབྲས་བུ་སྐྱེད་ན། རྐྱེན་ལ་འབྲས་བུ་ཡོད་པ་སྐྱེད་དམ་
༧༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མེད་པ་སྐྱེད། དང་པོ་དགག་པ་ནི་ཚིགས་བཅད་དང་པོ་སྟེ། རྐྱེན་ལ་འབྲས་བུ་ཡོད་
པ་སྐྱེའོ་ཞེས་པ་མི་འཐད་དེ། རྐྱེན་ལ་ཡོད་ན་རྐྱེན་སོ་སོ་བ་ལ་ཡོད་དམ་འདུས་པ་ལ་
ཡོད། དང་པོ་ལྟར་མི་འཐད་དེ། སྣལ་མ་སོ་སོ་ལ་འབྲས་བུ་སྣམ་བུ་ཁ་དམིགས་པ་
དང་། ཡང་སོ་སོ་ལ་འབྲས་བུ་ཡོད་ན་སྣལ་མ་རེ་རེ་ལ་སྣམ་བུ་རེ་རེ་དམིགས་པར་
འགྱུར་བས་སོ། །གཉིས་པ་ཡང་མི་འཐད་དེ་སྣལ་མ་དུ་མ་འདུས་པ་ལས་འབྲས་བུ་
སྣམ་བུ་ཡོད་ན་སྣལ་མ་སོ་སོ་ལ་འབྲས་བུ་ཆ་རེ་དམིགས་པར་ཐལ་ལོ། །དེས་ན་
སྩལ་མ་རེ་རེ་ལ་སྣུམ་བུ་མེད་པས་ནུས་མེད་དུ་མ་ཚོགས་པ་ལ་ཡང་སྣུ་བུ་མི་་་་་་་་
རིགས་ཏེ་རིགས་ན་བུམ་སོགས་ལ་ཡང་སྣམ་བུ་ཡོད་པར་འགྱུར་བས་འདུས་པ་ལ་་་་
ཡང་མ་ཡིན་ནོ། །དེས་ན་རྐྱེན་གང་ལ་འབྲས་བུ་མེད་པས་ན་རྐྱེན་ལས་སྐྱེ་བར་མི་
འཐད་དེ། རི་བོ་རྭ་ཡང་སྐྱེ་བར་ཐལ་བས་སོ་ཞེས་པ་ནི་རྐྱེན་རྣམས་སོགས་པའོ། །
བརྟག་པ་གཉིས་པ་རྐྱེན་ལས་འབྲས་བུ་མེད་པ་སྐྱེའོ་ཞེ་ན། དེ་འགོག་པ་ཅི་སྟེ་ནི་ལ་
སོགས་པ་སྟེ། འབྲས་བུའི་རང་གི་ངོ་བོ་མེད་བཞིན་དུ་རྐྱེན་ལས་སྐྱེ་ན། རྐྱེན་མེད་
པར་ཡང་འབྲས་བུ་སྐྱེ་བར་ཐལ་པས་ཤེའོ། །གཞན་ཡང་འབྲས་རྣམས་རྐྱེན་ལས
བྱུང་ན་རང་གི་ངོ་བོ་ཉིད་ཀྱིས་རང་འབྱུང་དུ་གནས་མེད་པས་ན་རྐྱེན་ཉིད་་རང་་་་་་
ལས་འབྱུང་བ་སྟེ། ངོ་བོ་ཉིད་ཀྱིས་རང་བྱུང་དུ་རྒྱུ་ལ་མ་ལྟོས་པར་གྲུབ་པ་མེད་པས་
ན༑ དེ་ལྟ་བུ་ལས་བྱུང་བའི་འབྲས་བུ་དེ་རྐྱེན་ལས་ཇི་ལྟར་སྐྱེ་བ་ཡིན་ཏེ། རྐྱེན་ཉིད་
རང་འབྱུང་དུ་མ་གྲུབ་པས་སོ། །དེས་ན་འབྲས་བུ་རྐྱེན་ལས་བྱུང་བ་མ་ཡིན་ལ་རྐྱེན་
མེད་པ་ལས་བྱུང་ངོ་ཞེ་ན། རྐྱེན་མེད་ལས་བྱུང་བའི་འབྲས་བུ་ཡང་མེད་ན་དེས་་
འབྲས་བུ་མེད་པས་རྐྱེན་མེད་མ་ཡིན་ཏེ། འབྲས་བུ་མེད་པའི་རྐྱེན་དུ་ག་ལ་འགྱུར་ཏེ་
མི་འགྱུར་ཞེས་སྟོན་པ་ནི། འབྲས་བུ་རྐྱེན་ལ་སོགས་པའོ། །རབ་ཏུ་བྱེད་པ་དང་པོའི་
༧༤

༄༅།།འགྲོ་འོང་བརྟག་པའི་རབ་བྱེད།
བཤད་པ་རྫོགས་སོ།། །།
༈ ད་ནི་རབ་ཏུ་བྱེད་པ་གཉིས་པ་འཆད་པ་ལས། དང་པོའི་འོག་ཏུ་འཆད་པའི་གོ་
རིམ་ངེས་པ་ནི་ཅི། འབྲེལ་བ་ནི་ཅི་ཞེ་ན། གོང་དུ་རྟེན་འབྲེལ་ཁྱད་པར་བརྒྱད་དང་
ལྡན་པ་སྟོན་པ་ལས། རྐྱེན་བརྟག་པས་སྐྱེ་བ་མེད་པར་བསྟན་པས་ཁྱད་པར་ཁྱད་
པར་ལྷག་མ་ལ་སོགས་པ་ཀུན་མེད་པར་ཤུགས་ལས་གྲུབ་པས་སོ། །སོ་སོ་ནས་
མེད་པར་སྒྲུབ་པོ་དགོས་མེད་ཀྱི་འོན་ཀྱང་མུ་སྟེགས་བྱེ་བྲག་པ་འགྲོ་བ་དང་འོང་བའི་
བྱ་བ་བདེན་པར་ཡོད་ཅེས་བྱ་བ་འདོད་པས་དེ་དགག་པའི་ཕྱིར་རབ་ཏུབྱེད་པ་་་་་་་
གཉིས་པ་གསུངས་སོ། །གཉིས་པ་འདི་ལ་དོན་གྱིས་སྟོན་པ་ལས་དང་པོ་འགྲོ་བའི་
བྱ་བ་དགག་པ་ལ་དོན་བདུན་ལས། དང་པོ་ལས་ལ་བརྟག་པ་བྱས་པའི་སྒོ་ནས་
འགྲོ་བའི་བྱ་བ་དགག་པ་ནི་རེ་ཞིག་ལ་སོགས་པ་ཚིག་ཤད་དྲུག་གིས་སྟོན་ནོ། །དེ་
ལ་འགྲོ་བ་བྱ་ནི་རྐང་ལག་འདིར་སྦྱིན་པ་ལུས་ཀྱིས་ཟིན་པ་ད་ལྟར་འབྲེལ་ཏེ། དེ་
དོན་དམ་པར་ཡོད་ན་སོང་བ་ལ་བྱ་བ་དེ་ཡོད་ན་སོང་བ་ལ་བྱ་བ་དེ་ཡོད་དམ། མ་
སོང་བ་ལ་ཡོད་དམ། འགྲོ་བཞིན་པའི་ལས་ལ་འགྲོ་བའི་བྱ་བ་དེ་ཡོད། དེ་ལ༴
དང་པོ་ལ་ཡོད་པ་འགོག་པ་རྐང་བ་དང་པོ་སྟེ། སོང་ལ་ནི་འདས་པ་སྟེ་བྱ་བ་
འགགས་པ་ཡིན་པས་དེ་ལས་ཡོད་པར་མི་རུང་ངོ༌། །གཉིས་པ་མ་ཡིན་ཏེ་མ་འོངས་
པ་ཡིན་པས་བྱ་བ་མ་སྐྱེས་པས་འགྲོ་བའི་བྱ་བ་མེད་ཅེས་རྐང་པ་གཉིས་སོ། །འགྲོ་
བཞིན་པ་ལ་འགྲོ་བའི་བྱ་བ་ཡོད་དོ་ཞེ་ན། སོང་དང་ལ་སོགས་པས་འགོག་སྟེ་སོང་
མ་སོང་གཉིས་ལས་མ་གཏོགས་པའི་འགྲོ་བཞིན་པ་སྣང་དུ་རུང་པ་ལས་མ་དམིགས་
པས་ན་མེད་ཅེས་པ་སྟེ། གོམ་པ་ཞེས་པ་འགྲོ་བཞིན་པ་སྟེ་འོག་མ་ཀུན་ཏུ་ཡང་དེ་
ལྟར་རིག་པར་བྱའོ། །འགྲོ་བཞིན་པ་ད་ལྟར་རྐང་བ་གཡོ་བཞིན་པ་དམིགས་པ་སྙམ་
༧༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ན༑ དེ་ཉིད་སོང་བ་འདས་པ་དང༌། མ་སོང་བ་མ་འོངས་པ་གཉིས་ལས་མ་གཏོགས་
པར་བརྟགས་ན། ད་ལྟར་བ་དེ་གསུམ་ལས་གཞན་མེད་དོ། །སོང་མ་སོང་ལས་
གཞན་པའི་འགྲོ་བཞིན་པའི་དམིགས་པའི་དམིགས་པའི་གཏན་ཚིགས་མ་གྲུབ་སྟེ།
ལུས་གང་དུ་གཡོ་བ་དེ་ནི་འགྲོ་བཞིན་པ་ཡོད་པས། གཡོ་བ་དེ་ཡང་སོང་མ་སོང་
གཉིས་ཅར་མ་ཡིན་པས་ན་འགྲོ་བཞིན་པ་དེ་ལྟ་བུ་ལ་འགྲོ་བའི་བྱ་བ་ཡོད་ཅེས་རྒོལ་
བ་ནི། གང་ན་གཡོ་བ་ལ་སོགས་པའི་ཚིགས་སུ་བཅད་པ་གཅིག་གོ །ལན་ཚིགས་
བཅད་དང་པོས་ནི་འགྲོ་བཞིན་པ་བྱས་པས་དེ་ལ་འགྲོ་བའི་བྱ་བ་གཅིག་ཡོད་པར་་་་
ལས་བསྟན་ཏེ། འགྲོ་བྱས་པས་ཡང་འགྲོ་བའི་བྱ་བ་གཉིས་པ་ཞིག་ཡོད་པར་བསྟན་
འགྲོ་བའི་བྱ་བ་གཉིས་ཡོད་པར་འགྱུར་བས་འགྲོ་བཞིན་པ་ལ་འགྲོ་བཞིན་པ་ལ་་་་་
འགྲོ་བ་བྱ་བ་གཉིས་ཡོད་པར་མི་འཐད་པ་ལ། འགྲོ་བཞིན་པ་མེད་ན་འགྲོ་བའི་ཉིད་
ཀྱང་མི་འཐད་དེ། སྟོན་པ་ཡང་འགྲོ་བཞིན་པར་འགྱུར་བས་ཞེས་བསྟན་ཏོ། །འགྲོ་
བཞིན་པ་ལ་འགྲོ་བའི་བྱ་བ་དེ་ལས་ཐ་མི་དད་པ་ཡིན་པས་ན་འགྲོ་བཞིན་པར་
འཐད་དོ་ཞེ་ན། ལན་དུ་གང་གིས་གོམ་སོགས་པ་སྨོས་ཏེ་འགྲོ་བཞིན་པ་ལ་འགྲོ་
བའི་བྱ་བ་མི་འཐད་པ་ཡོད་ན་འགྲོ་བཞིན་པ་དེ་ལ་འགྲོ་བའི་བྱ་བ་གཞན་མེད་པར་་་
ཐལ་ཏེ། འགྲོ་བཞིན་པ་ཉིད་ཀྱིས་འགྲོ་བའི་བྱ་བའི་ཁོང་དུ་ཆུད་ཅིང་ཡོད་པར་གྲུབ་
པས་སོ། །འགྲོ་བཞིན་པ་ལ་འགྲོ་བའི་བྱ་བ་ཐ་མི་དད་པ་ཡོད་པས་འགྲོ་བཞིན་པར་
གྲུབ་ལ། དེ་ལྟ་བུ་དེ་ལ་འགྲོ་བ་ཞེས་པའི་བྱ་བ་གཞན་གཅིག་ཀྱང་ཡོད་པར་འདོད་
པས་འགྲོ་བཞིན་པ་ལ་འགྲོ་བ་མེད་པར་མི་འགྱུར་རོ་ཞེ་ན། ལན་དུ་གོམ་པ་འགྲོ་བ་
ཨེ་དེ་པ་སྨྲོས་ཏེ། དེ་ལྟ་ན་འགྲོ་བཞིན་པ་དང་ཐ་མི་དད་པའི་འགྲོ་བའི་བྱ་བ་དང༌།
དེ་ལས་ཐ་དད་པ་དེ་འགྲོ་བ་ཞེས་བྱ་བའི་བྱ་བ་གཉིས་སུ་འགྱུར་ལ་དེ་འདོད་ཏོག་ཏུ་
༧༦

༄༅། །འགྲོ་འོང་བརྟག་པའི་རབ་བྱེད།
འདོད་ན། དེ་ལྟ་ན་འགྲོ་བ་པོ་གཉིས་སུ་ཐལ་ཏེ་འགྲོ་བ་མེད་པར་འགྲོ་བའི་བྱ་བ་མི་
འཐད་པའི་ཕྱིར་རོ་ཞེས་པའོ། །དོན་གཉིས་པ་བྱེད་པ་པོ་ལ་བརྟག་པའི་སྒོ་ནས་འགྲོ་
བའི་བྱ་དགག་པ་ནི། གལ་ཏེ་འགྲོ་བ་པོ་ཨེ་དེ་པའི་ཚིགས་བཅད་དྲུག་སྟེ། དེ་ལ་
རྐང་པ་དང་པོ་གཉིས་ནི་རྒོལ་བ་སྟེ། འགྲོ་བ་པོ་མེད་པར་འགྲོ་བ་མི་འཐད་པ་ལས་
འགྲོ་བ་པོ་ཡོད་པའི་ཕྱིར། འགྲོ་བའི་བྱ་བ་ཡོད་དོ་ཞེ་ན་ཞེས་པའོ། །འགྲོ་བ་པོ་ཡོད་
པའི་ཕྱིར་གྱི་གཏན་ཚིགས་མ་གྲུབ་སྟེ། འགྲོ་བ་པོ་འགྲོ་བའི་བྱ་བ་མེད་པར་མི་་་་་
འཐད་ལ་བྱ་བ་ཡང་འགྲོ་བ་པོ་ལ་རག་ལས་པས་ན་ཕན་ཚུན་རྟེན་པའི་ཉེས་པས་་་་་་
འགྲོ་བ་པོ་ཉིད་མ་གྲུབ་ཅེས་པ་འགྲོ་བ་མེད་ན་ཞེས་པའི་རྐང་པ་གཉིས་ཀྱིས་སྟན་་་
ཏོ༑ ༑གཞན་ཡང་འགྲོ་བའི་བྱ་བ་ཡོད་ན་འགྲོ་བ་པོ་ལ་འགྲོ་བའི་བྱ་བ་ཡོད་དམ།
ཕུང་པོ་གསུམ་པ་གཉིས་ཀ་མ་གྲུབ་པ་ལ་འགྲོ་བའི་བྱ་བ་ཡོད་དེ། གསུམ་པར་མི་
འཐད་ཅེས་མདོར་བསྟན་པ་ནི་གཉིས་ཤོག་ཨེ་དེ་པའི་ཚིག་ཤད་གཅིག་སྟེ། འགྲོ་བ་
པོ་འགྲོ་ན་འགྲོ་བའི་བྱ་བ་གཉིས་སུ་ཐལ་བས་དེ་འགྲོ་བ་མ་ཡིན་ནོ། །གཉིས་པ་མ་
ཡིན་ཏེ་སྡོད་པའི་ཡང་འགྲོ་བའི་བྱ་བ་དང་ལྡན་པར་ཐལ་བས་སོ། །གཉིས་ཀ་མ་
ཡིན་པའི་ཕུང་པོ་གསུམ་པ་མེད་དེ་འགྲོ་བ་པོ་དང་འགྲོ་བ་མ་ཡིན་པ་གཉིས་སྤངས་་་་་
འགལ་ཡིན་པས་སོ་ཞེས་པའོ། །དོན་དེ་རྒྱས་པ་ལ་འོག་མ་གཉིས་གཞན་ལ་འགྲོ་བ་
ཁས་བླངས་ཀྱང་མི་ལེན་པས་དགག་པ་རྒྱས་པར་བཤད་མི་དགོས། དང་པོ་འགྲོ་བ་
པོ་འགྲོ་བ་མི་འཐད་པ་རྒྱས་པར་སྟོན་པ་ནི། རེ་ཞིག་ཨེ་དེ་པ་སྟེ་འགྲོ་བ་པོ་འགྲོ་ན་
འགྲོ་བ་པོར་འཇོག་པ་ལ་འགྲོ་བའི་བྱ་བ་དང་ལྡན་དགོས་ཏེ། དེ་མེད་ཀྱང་དེར་་་་
འཇོག་ན་སྡོད་བཞིན་པ་ལ་ཡང་འགྲོ་བ་ཡོད་པར་འགྱུར་བས་སོ། །དེས་ན་འགྲོ་བ་
པོ་འགྲོ་བྱས་པས་བྱ་བ་གཉིས་པ་གཅིག་དང་ཡང་ལྡན་དགོས་པས་འགྲོ་བའི་བྱ་བ་་་་

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཉིས་སུ་ཐལ་བས་ན་འགྲོ་བ་པོ་འགྲོ་བར་མི་འཐད་དོ། །བྱ་བ་དང་པོ་འགྲོ་བར་
འཇོག་པས་འགྲོ་བར་འཇོག་པས་འགྲོ་བའི་བྱ་བ་མེད་པས་གཉིས་སུ་ཐལ་བ་མེད་་་་
དོ་ཞེ་ན། འགྲོ་བ་མེད་ན་ཨེ་དེ་བས་དེ་འགོག་སྟེ། དེ་ལྟ་ན་འགྲོ་བ་པོར་མི་འཐད་
པས་འགྲོ་བ་པོ་འགྲོ་ཞེས་པར་མི་འགྱུར་རོ། །ཉེས་པ་དེས་འཇིགས་ནས་འགྲོ་བ་པོ་
ལ་དེ་དང་ཐ་མི་དད་པའི་འགྲོ་བའི་བྱ་བ་ཡོད་པས་དེ་དང་ལྡན་པ་གཅིག་འགྲོའོ་ཞེ་་་་
ན༑ ལན་དུ་གང་གི་ཕྱོགས་ཨེ་དེ་པ་སྟེ། འགྲོ་བ་པོ་ལ་འགྲོ་བར་འདོད་པའི་ཕྱོགས་
ལ་འགྲོ་བའི་བྱ་བ་མེད་པའི་འགྲོ་བ་པོར་ཐལ་ཏེ། འགྲོ་བ་པོ་ཉིད་ནོད་འགྲོ་བར་
འདོད་པ་ཞེས་པའོ། །གཞན་ཡང་འགྲོ་བ་པོ་འགྲོ་ན་འགྲོ་བའི་གཉིས་སུ་འགྱུར་ཏེ།
འགྲོ་བ་པོ་ལ་ཡོད་པའི་བྱ་བ་དང་དེ་འགྲོ་བའི་བྱ་བ་གཉིས་སུ་འགྱུར་ཞེས་པ་གལ་ཏེ་
ཨེ་དེ་པའོ། །གསུམ་པ་རྩོམ་པ་ལ་བརྟག་པ་བྱས་པའི་སྒོ་ནས་འགྲོ་བའི་བྱ་བ་དགག་
པ་སྟོན་པ་ནི། སོང་ལ་ཨེ་དེ་པའི་ཚིགས་བཅད་གཅིག་སྟེ། འགྲོ་བའི་རྩོམ་པ་ལ་
འགྲོ་བའི་བྱ་བ་ཡོད་དོ་ཞེ་ན་ཟེར་བ་ལ། འགྲོ་བའི་རྩོམ་པ་དེ་གང་ལ་ཡོད། སོང་བ་
འདས་པ་ལ་ཡོད་དམ། མ་འོངས་པ་ལ་ཡོད་དམ། འགྲོ་བཞིན་པ་ལ་རྩོམ་པ་ཡོད།
དང་པོ་ལ་མ་ཡིན་ཏེ། འདས་པས་སོང་བས་འགྲོ་བའི་བྱ་བ་ཞིག་པས་སོ། །གཉིས་
པས་མ་ཡིན་ཏེ། མ་འོངས་པ་ཡིན་པས་འགྲོ་བའི་རྩོམ་པ་མ་སྐྱེས་པས་སོ། །འགྲོ་
བཞིན་པ་ཞེས་པ་ཉིད་སོང་མ་སོང་དུ་མ་གཏོགས་པས་མ་གྲུབ་སྟེ། མ་དམིགས་པས་
ན་དེ་གསུམ་ཅར་ལ་འགྲོ་བར་རྩོམ་པ་ཡོད་པ་མི་འཐད་ཅེས་པའོ། །སོང་མ་སོང་ལ་
ཨེ་དེ་པའི་བརྟག་པས་ཅི་ཞིག་བྱ། འགྲོ་བར་རྩོམ་པ་འགྲོ་བའི་སྔ་རོལ་ན་ཡོད་དོ་ཞེ་
ན༑ ལན་དུ་འགྲོ་བ་རྩོམ་པའི་ཨེ་དེ་པ་སྨོས་ཏེ། སྔ་རོལ་ཅེས་པ་ཉིད་གང་ལ་བྱ་སྟེ།
འགྲོ་བཞིན་པ་ལ་བྱའམ། འོན་ཏེ་སོང་བ་འདས་པ་ལ་བྱའམ། འོན་ཏེ་མ་སོང་བ་མ་
༧༨

༄༅། །འགྲོ་འོང་བརྟག་པའི་རབ་བྱེད།
འོངས་པ་ལ་བྱ། དེ་གསུམ་ཅར་ལ་མི་འཐད་དེ། དེ་ལ་འགྲོ་བཞིན་པ་འགྲོ་བ་ཉིད་
ཡིན་པས་འགྲོ་བའི་སྔ་རོལ་དུ་མི་འཐད་པས་དེ་ལ་རྩོམ་པ་ཡོད་པར་མི་འཐད་དོ། །
གཉིས་པས་མ་ཡིན་ཏེ་སོང་བ་ནི་འདས་པ་ཡིན་པས་འགྲོ་བ་འགགས་པས་སོ། །
གསུམ་པ་མ་ཡིན་ཏེ་འགྲོ་བ་མ་སྐྱེས་པས་དེ་ལ་རྩོམ་པ་ཡོད་པ་མི་འཐད་པས་ཞེས་་་་་
བསྟན་པའོ། །སོང་བ་དང་མ་སོང་བ་དང་འགྲོ་བཞིན་པ་གསུམ་ཡོད་པའི་ཕྱིར་ན་
འགྲོ་བར་རྩོམ་པ་ཡོད་པར་གྲུབ་བོ་ཞེ་ན། ལན་དུ་འགྲོ་རྩོམ་ཨེ་དེ་པ། ཡོད་པའི་
གཏན་ཚིག་མ་གྲུབ་སྟེ། ཁྱོད་ཀྱིས་ཁས་བླངས་ཚོད་ལ་ལྟོས་ནས་དེ་གསུམ་དུ་་་་་་
བརྟགས་པ་ཡིན་གྱི། ངེད་དབུ་མ་པ་ནི་དེ་གང་མི་འདོད་དེ། གང་ཡང་མ་གྲུབ་པས་
དེ་གསུམ་དུ་བརྟགས་པར་མི་རིགས་ཞེས་པའོ། །བཞི་པ་འགྲོ་བའི་མི་མཐུན་པའི་
ཕྱོགས་སྡོད་པ་ལ་བརྟག་པའི་སྒོ་ནས་འགྲོ་བའི་བྱ་བ་དགག་པ་སྟོན་པ་ནི་རེ་ཤིག་ཨེ་
དེ་པའི་ཚིག་ནས་གཉིས་ཏེ། གཞན་དག་ན་རེ་འགྲོ་བའི་མི་མཐུན་པའི་ཕྱོགས་སྡོད་
པ་ཡོད་པའི་ཕྱིར། འགྲོ་བའི་བྱ་བ་ཡོད་ཅེས་ཟེར་བ་ལ་གཞུང་འདིས་གཏན་ཚིགས་
མ་གྲུབ་པར་སྟོན་པ་སྟེ། སྡོད་པ་ཡོད་ན་འགྲོ་བའི་བྱ་བ་དང་ལྡན་པའི་འགྲོ་བ་སྡོད་
དམ། དེའི་བྱ་བ་དང་མི་ལྡན་པའི་འགྲོ་བ་པོ་མ་ཡིན་པ་སྡོད་དམ། དེ་གཉིས་པ་ལས་
གཞན་པའི་ཕུང་པོ་གསུམ་པ་སྡོད་དྲིང་ན། དེ་ལས་དང་པོ་མ་ཡིན་ཏེ་འགྲོ་བའི་བྱ་
དང་ལྡན་པ་ནི་འགྲོ་བ་ཉིད་ཡིན་པས་དེ་སྡོད་པར་འགལ་བས་སོ། །གཉིས་པ་ཡང་
མ་ཡིན་ཏེ། སྡོད་པ་བྱ་བ་གཉིས་དང་ལྡན་པར་ཐལ་པས་སྡོད་པ་པོ་གཉིས་སུ་ཐལ་
ཏེ༑ འགྲོ་བ་པོ་མ་ཡིན་བྱས་པས་ཀྱང་སྡོད་པའི་བྱ་བ་དང་ལྡན་པར་བསྟན། སྡོད་
བྱས་པས་བྱ་བ་གཉིས་དང་ལྡན་པར་བསྟན་པས་སོ། །གསུམ་པ་ཡང་མ་ཡིན་ཏེ་
སྡོད་པ་དང་སྡོད་པ་མ་ཡིན་པ་སྤངས་འགལ་ཡིན་པས་དགག་སྒྲུབ་གཉིས་ཅརགྱི་་་་
༧༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཕུང་གསུམ་མི་སྲིད་དེ་མ་དམིགས་པས་སོ། །ཁོ་ན་རེ་འོག་མ་གཉིས་སྡོད་པར་མི་
འཐད་ཀྱང་དང་པོ་འགྲོ་བ་པོ་ཉིད་སྡོད་དོ་ཞེ་ན། ཞེས་པའི་ལན་དུ་རེ་ཞིག་འགྲོ་བ་
པོས་ཨེ་དེ་པ་སྨོས་ཏེ། འགྲོ་བ་པོ་ནི་འགྲོ་བའི་བྱ་བ་དང་ལྡན་པ་ཡིན་ལ་སྡོད་པ་ནི་
བྱ་བ་དེ་ཉིད་སྡོད་པར་འགལ་ཏེ། གྲང་རེག་དེ་ཉིད་ཚ་རེག་དུ་མི་འཐད་པ་བཞིན་
ནོ༑ ༑ཞེས་པ་ཕྱེད་གོང་མའི་དོན་ནོ། །མི་འགལ་ཏེ་འགྲོ་བ་པོ་ལ་འགྲོ་བའི་བྱ་བ་
མེད་པས་སོ་ཞེ་ན། ཕྱེད་འོག་མས་འགོག་སྟེ་འགྲོ་བའི་བྱ་བ་མེད་ན་འགྲོ་བ་པོ་མི་
འཐད་པས་འགྲོ་བ་པོ་སྡོད་ཅེས་པར་འགལ་ལོ། །ལྔ་པ་འགྲོ་བའི་མི་མཐུན་པའི་
ཕྱོགས་བརྟག་པ་བྱས་པའི་སྒོ་ནས་འགྲོ་བའི་བྱ་བ་དགག་པ་ནི་གོམ་པ་ཨེ་དེ་པའི་་་་་
ཚིག་ཤད་གཅིག་སྟེ། ཁོ་ན་རེ་འགྲོ་བའི་མི་མཐུན་པའི་ཕྱོགས་ལྡོག་པ་ཡོད་པའི་ཕྱིར་
འགྲོ་བ་ཡོད་ཅེའོ། །དེ་ལ་གཞུང་གིས་གཏན་ཚིགས་མ་གྲུབ་པར་སྟོན་ཏེ། ལྡོག་པ་
ཡོད་ན་འགྲོ་བཞིན་པ་ལ་ཡོད་དམ། སོང་བ་ལ་ཡོད་དམ། མ་སོང་བ་ཡོད་དམ།
དང་པོ་ལ་མ་ཡིན་ཏེ་འགྲོ་བཞིན་པ་ནི་འགྲོ་བའི་བྱ་བ་དང་ལྡན་པས་འགྲོ་བ་ཉིད་་་་་
ཡིན་པས་དེ་ལ་ལྡོག་པའི་བྱ་བ་ཡོད་པ་འགལ་ལོ། །གཉིས་པས་མ་ཡིན་ཏེ་སོང་བ་
ནི་འགྲོ་བའི་བྱ་བ་འགགས་པས་ཡིན་པས་དེ་ལྡོག་པ་འདི་བཞེད་དོ། །གསུམ་པས་
མ་ཡིན་ཏེ་མ་སོང་བས་ནི་འགྲོ་བའི་བྱ་བ་མ་སྐྱེས་པ་ཡིན་པས་དེ་ལ་ལྡོག་པ་ཡོད་་་་་་
པར་འགལ་བས་སོ། །བྱེ་བྲག་པ་ན་རེ་ལྡོག་པའི་མི་མཐུན་པའི་ཕྱོགས་འགྲོ་བ་་
གནས་པ་བསྒྲུབས་པའི་སྒོ་ནས་བསྒྲུབས་ནས་དེས་ལྡོག་པ་ཡོད་པར་སྒྲུབ་ན་དེའི་་་་་
གནས་པ་བསྒྲུབ་པའི་རྟགས་བཀོད་པའི་བསམ་པ་བླངས་པ་ནི་འགྲོ་བ་དང་ནི་ནས་་་
ཡང་ནི་ཡན་ཅད་དེ། རྟགས་དང་པོ་འགྲོ་བ་ཡོད་པའི་ཡང་ཡོད་ཅེས་པའོ། །གཉིས་
པ་གནས་པར་རྩོམ་པ་ལ་འཇུག་པ་ཡོད་པའི་ཕྱིར་གནས་པ་ཡོད་ཅེས་པའོ། །གནས་
༨༠

༄༅། །འགྲོ་འོང་བརྟག་པའི་རབ་བྱེད།
པ་ལས་ལྡོག་པ་ཡོད་པས་༼མ་དཔེ་མི་གསལ།༽མོད་ལ་གནས་པ་ཡོད་པས་འགྲོ་བ་ཡོད་
ལ༑ འགྲོ་བ་ཡོད་པས་དེ་ལས་ལྡོག་པ་ཡོད་པར་སྒྲུབ་ལ། ལྡོག་པ་ཡོད་པས་འགྲོ་
བའི་བྱ་བ་ཞེས་པའོ། །དེ་སུན་འབྱིན་པའི་ལན་ནི་འགྲོ་དང་མཚུངས་ཞེས་པ་སྟེ། དེ་
ལ་དང་པོ་འགྲོ་བ་ཡོད་པས་གནས་པ་ཡོད་ཅེས་པའི་རྟགས་དང་པོ་གོང་གི་འགྲོ་བའི་
མི་སྡོད་པར་ཕྱོགས་གསུམ་ཅར་མ་གྲུབ་པ་དང་། མཚུངས་པར་རྟགས་མ་གྲུབ་ཅེས་
པ་སྟེ། དེ་ལ་ཕྱོགས་གསུམ་དུ་བརྟག་སྟེ་གནས་པ་པོ་འགྲོ་འམ། གནས་པ་པོ་མ་
ཡིན་པ་འགྲོ་འམ། གཉིས་ཅར་མ་ཡིན་པ་གསུམ་པ་གཅིག་འགྲོ་སྟེ་གསུམ་བར་མི་
སྲིད་དེ། གནས་པ་པོ་མི་འགྲོ་སྟེ་གནས་པ་དང་འགྲོ་བ་འགལ་བས་སོ། །གཉིས་པ་
མ་ཡིན་ཏེ་གནས་པ་པོ་མ་ཡིན་བྱས་པས་ཀྱང་འགྲོ་བར་བསྟན་ཡང་། དེ་འགྲོ་བྱས་
པས་ཀྱང་འགྲོ་བར་བསྟན་པས་འགྲོ་བའི་བྱ་བ་གཉིས་སུ་འགྱུར་བས་གནས་པ་པོ་་་་
གཉིས་སུ་ཐལ་པས་སོ། །གསུམ་པ་སྤངས་འགལ་ཡིན་པས་མི་སྲིད་དོ། །གནས་པ་
པོ་ཉིད་འགྲོ་བོ་ཞེ་ན། གནས་པ་དང་རེ་ཤིག་ཨེ་དེ་པ་འགྲོ་བ་འགལ་བས། གནས་
པ་པོ་ལ་གནས་པའི་བྱ་བ་མེད་ན་ནི་གནས་པར་མི་འཐད་དེ། གནས་པ་པོ་འགྲོ་བ་
མི་འཐད་པས་ཞེས་པ་སྟེ། གོང་གི་རེ་ཞིག་འགྲོ་བ་པོ་མི་སྡོད་ཨེ་དེ་པའི་ཚིག་ཤད་
གཉིས་བཟློག་པ་སྟེ། རེ་ཞིག་གནས་པ་པོ་མི་འགྲོ་སྟེ་འགྲོ་བའི་དོད་དུ་གནས་པ་
གཞུག་སྡོད་པའི་དོད་དུ་འགྲོ་བ་གཞུག་གོ་དོན་གོང་གི་དེའོ། །གཉིས་པ་གནས་པར་
རྩོམ་པ་ལ་འཇུག་པ་ཡོད་པས་ཞེས་པ་དེ་ཡང་འགྲོ་དང་མཚུངས་པར་མ་གྲུབ་སྟེ། དེ་
ནི་གོང་གི་འགྲོ་བ་པོའི་རྩོམ་པ་དགོས་པའི་ཚིག་ཤད་གསུམ་བཟློག་པས་དགག་སྟེ།
འགྲོ་ཞེས་པའི་དོད་པོར་གནས་པ་བཅུག་ལ་སོང་ལ་གནས་པའི་རྩོམ་པ་མེད། ཨེ་དེ་
པས་སྔ་མ་ཁོ་ན་ལྟར་ཚིག་ཤད་གསུམ་བསྒྱུར་ལ་གནས་པར་རྩོམ་པ་དགག་པར་་་་
༨༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བཤད་པས་དགག་གོ །གསུམ་པ་གནས་པ་ལས་ལྡོག་པ་ཡོད་པའི་ཕྱིར་ཞེས་པ་ཡང་
འགྲོ་བ་དང་མཚུངས་པར་ཕྱོགས་ཅར་ལ་མ་གྲུབ་ཅེས་པ་སྟེ། གོང་གི་རེ་ཞིག་འགྲོ་
བ་མི་སྡོད་དེ་ལ་སོགས་པའི་ཚིག་ཤད་གཉིས་པོ་བཟློག་པའི་སྒོ་ནས་མ་གྲུབ་པར་་་་་
དགག་སྟེ། འགྲོ་བའི་དོད་པོར་གནས་པ་བཅུག་མི་སྡོད་པའི་དོད་པོར་མི་ལྡོག་པ་
བཅུག་ལ་སྔ་མ་བཞིན་དུ་བཤད་དོ། །རེ་ཞིག་གནས་པ་མི་ལྡོག་སྟེ་གནས་པ་པོ་མི་
ལྡོག་པ་མིན་ཨེ་དེ་པར་སྦྱར་རོ། །དྲུག་པ་ཐ་དད་པ་དང་ཐ་མི་དད་པ་ལ་བརྟག་པ་
བྱས་པའི་སྒོ་ནས་འགྲོ་བའི་བྱ་བ་དགག་པ་སྟོན་པ་ནི་འགྲོ་བ་དེ་དང་ལ་སོགས་པ་་་་་
ཚིག་ཤད་བཞི་སྟེ། དེ་ལ་འགྲོ་བའི་བྱ་བ་དང་འགྲོ་བ་ཐ་དད་པར་འདོད་དམ་གཅིག་
པར་འདོད་དེ་གཉིས་ཀ་མི་འཐད་དེ། ཕྱི་མ་ལྟར་མི་འཐད་ཅེས་པ་མདོར་བསྟན་པ་
རྐང་པ་དང་པོ་གཉིས་སོ། །ཐ་དད་ཅེས་ཀྱང་མི་འཐད་ཅེས་མདོར་སྟོན་པ་རྐང་པ་
འོག་མ་གཉིས་སོ། །འགྲོ་བ་པོ་དང་འགྲོ་བའི་བྱ་བ་ཐ་མི་དད་དེ། གཅིག་པར་
འདོད་དོ་ཞེ་ན། དེ་འགོག་༼མ་དཔེ་མི་གསལ།༽གལ་ཏེ་འགྲོ་བ་པོ་ཨེ་དེ་པའི་ཚིག་ཤད་
གཅིག་སྟེ། ཐ་དད་ན་མེད་དེ་གཅིག་པ་ཡིན་ན་འགྲོ་བའི་བྱ་བ་ལས་ཡིན་པ་ལ་དེ་
དང་འགྲོ་བ་པོ་གཅིག་པ་བཞིན་དུ་རྫ་མཁན་དང་༼མ་དཔེ་མི་གསལ།༽ཐལ་ལ། དེ་ལྟ་ན་
རྫ་ཆག་པས་རྗ་མཁན་ཤི་བར་ཐལ་ཞེས་པའོ། །གཉིས་པ་དེ་གཉིས་ཐ་དད་པ་་་་
འགོག་པ་ནི་གལ་ཏེ་འགྲོ་བ་དང་འགྲོ་བ་པོ་ཨེ་དེ་པ་སྟེ། ༼མ་དཔེ་མི་གསལ།༽སྤང་འགྲོ་
བ་ཡོད་པ་དང༌། འགྲོ་བ་པོའི་བྱ་བ་མེད་བཞིན་དུ་འགྲོ་བ་པོ་ཡིན་པར་ཐལ་ཞེས་
པའོ། །དེས་ན་ཐ་དད་པ་དང་གཅིག་པར་༼མ་དཔེ་མི་གསལ།༽མི་འཐད་པ་དོན་བསྡུས་
གང་དག་དངོས་པོ་གཅིག་པ་དང་ལ་སོགས་པ་སྟེ། གཅིག་པ་དང་ཐ་དད་གཉིས་
པར་དེ་ལྟར་མ་གྲུབ་པས་ན་འགྲོ་བ་དང་འགྲོ་བ་པོ་མི་འཐད་ཅེས་པའོ། །བདུན་པ་
༨༢

༄༅། །འགྲོ་འོང་བརྟག་པའི་རབ་བྱེད།
འབྲས་བུ་ལ་བརྟག་པ་བྱས་པའི་སྒོ་ནས་འགྲོ་བའི་བྱ་བ་དགག་པ་ནི་འགྲོ་བ་གང་་
གིས་ཨེ་དེ་བ་སྟེ། འགྲོ་བ་པོ་འགྲོ་ཞེས་པའི་ཐ་སྙད་འཇིག་རྟེན་ན་ཡོད་ཅིང་གྲགས་
པས་འགྲོ་བའམ་འབྲས་བུར་གྱུར་བའི་འགྲོ་བའི་བྱ་བ་ཡོད་དོ་ཞེ་ན་ཞེས་པའི་ལན་དུ་
འགྲོ་བའི་བྱ་བ་འབྲས་བུར་འདོད་པ་འགོག་པ་འདི་སྨོས་པ་སྟེ། འགྲོ་བའི་བྱ་བ་འགྲོ་
བའི་འབྲས་བུར་འདོད་ན་འགྲོ་བའི་བྱ་བ་འགྲོ་བ་པོ་ལས་ཐ་མི་དད་པར་བྱས་ནས་་་་
འབྲས་བུར་འདོད། དེ་ལས་དང་པོ་འགོག་པ་ནི་འགྲོ་བ་གང་གིས་ཨེ་དེ་པ་ཚིག་
བཅད་གཅིག་སྟེ། དེ་ལ་ཡང་བརྟག་པ་གཉིས་ཏེ། ཐ་མི་དད་པའི་བྱ་བ་འགྲོ་བ་པོ་
ཡི་སྔ་རོལ་ན་ཡོད་པར་འདོད་དམ། འོན་ཏེ་མེད་པར་འདོད། དང་པོ་ལྟར་ན་ཐ་མི་
དད་པའི་བྱ་བ་དང་སྔ་རོལ་ནས་ལྡན་པས་འགྲོ་བ་པོར་འཐད་ཀྱང་དེ་འགྲོ་ཞེས་པའི་
དོན་དེ་མ་ཡིན་པས་འགྲོ་ཞེས་པའི་བྱ་བ་གཉིས་པ་མེད་པར་འགྱུར་ཏེ། དེས་ན་འགྲོ་
བ་པོར་འཐད་ཀྱང་དེ་ལ་འགྲོ་ཞེས་པ་མེད་ཅེས་རྐང་པ་དང་པོ་གཉིས་ཀྱིས་སྟན་་་་
ཏོ༑ ༑བརྟག་པ་གཉིས་པ་ལྟར་ན་ཐ་མི་དད་པའི་འགྲོ་བའི་བྱ་བ་འགྲོ་བའི་སྔ་རོལ་
ན་མེད་ན། འགྲོ་བ་པོ་གང་ཞིག་ཡུལ་གང་དུ་འགྲོ་སྟེ། འགྲོ་བ་ཉིད་དུ་མ་གྲུབ་པས་
ཞེས་པ་རྐང་པ་ཕྱི་མ་གཉིས་སོ། །འགྲོ་བ་པོ་ལས་ཐ་དད་པའི་བྱ་བ་འབྲས་བུར་་
དགག་པ་འགྲོ་བ་གང་གིས་ཨེ་དེ་པ་དེ་ཐ་མི་དད་པའི་འགྲོ་བའི་བྱ་བ་དང་ལྡན་པས
འགྲོ་བ་པོར་གྲུབ། ཐ་དད་པའི་བྱ་བ་དང་ལྡན་པས་འགྲོ་ཞེས་པའི་དོན་གྲུབ་བོ་ཞེ་
ན༑ ཞེས་པའི་བསམ་པ་བླངས་པ་རྐང་པ་དང་པོ་གཉིས་སོ། །དེ་མི་འཐད་པ་ཕྱེད་
འོག་མས་དེ་འགྲོ་བ་པོ་གཅིག་ལ་འགྲོ་བའི་བྱ་བ་གཉིས་ཡོད་པར་འགྱུར་ལ་དེ་ལྟ་ན་
འགྲོ་བ་པོ་ཡང་གཉིས་སུ་ཐལ་བས་མི་རིགས་ཞེས་པའོ། །གཞན་ཡང་འགྲོ་བའི་བྱ་
བ་ཡོད་ན་འགྲོ་བ་པོར་གྲུབ་པ་གཅིག་འགྲོ་འམ། འགྲོ་བ་པོ་མ་ཡིན་པ་གཅིག་འགྲོ་
༨༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འམ། ཅུང་ཟད་འགྲོ་ལ་ཅུང་ཟད་མི་འགྲོ་བ་སྟེ་གཉིས་ཀ་ཡིན་པའི་ཕུང་པོ་གསུམ་པ་
གཅིག་འགྲོ་བར་འགྱུར། དེ་གསུམ་ཆར་ཡང་མི་འཐད་པས་འགྲོ་བ་མི་འཐད་ཅེས་
སྟོན་པ་འགྲོ་བ་ཡོད་ལ་ཨེ་དེ་པ་སྟེ། རྐང་པ་དང་པོ་གཉིས་ཀྱིས་བརྟག་པ་དང་པོ་
འགོག་སྟེ། འགྲོ་བ་པོར་གྲུབ་པ་ཞིག་འགྲོ་ན་འགྲོ་བཞིན་པ་ཞིག་འགྲོ་འམ། སོང་བ་
འགྲོ་འམ། མ་སོང་བ་འགྲོ། དང་པོ་ལྟར་ན་འགྲོ་བའི་བྱ་བ་གཉིས་སུ་འགྱུར་བས་
འགྲོ་བ་པོ་གཉིས་སུ་ཐལ་བས་དང༌། སོང་མ་སོང་ལས་གསུམ་པ་མ་དམིགས་པས་
མ་ཡིན་ནོ། །གཉིས་པ་མ་ཡིན་ཏེ་སོང་བ་ནི་འགྲོ་བའི་བྱ་བ་དགག་པ་ཡིན་པས་འགྲོ་
བར་མི་ནུས་སོ། །གསུམ་པ་ནི་འགྲོ་བའི་བྱ་བ་མ་སྐྱེས་པ་ཡིན་པས་འགྲོ་བར་མི་
འཐད་དེ། དེས་ན་དེ་གསུམ་ལས་འོས་མེད་ལ་གསུམ་ཅར་འགྲོ་བར་མི་འཐད་དེ།
བརྟག་པ་གཉིས་པ་འགྲོ་བ་པོ་མ་ཡིན་པ་འགྲོ་བ་འགོག་པ་དེ་མ་ཡིན་པ་ཞེས་པའི་་་་་
རྐང་པ་གཉིས་ཏེ། འགྲོ་བ་པོ་མ་ཡིན་པ་ལས་ཡང་སྔར་གྱི་ལྟར་བརྟག་པ་གསུམ་
ལས་མི་འདའ་ལ་གསུམ་ཅར་ཡང་འགྲོ་བར་སྔ་མ་ལྟར་མི་འཐད་པས་མ་ཡིན་ཞེས་་་་
པའོ།།གསུམ་པ་ཅུང་ཟད་འགྲོ་བ་ཅུང་ཟད་མི་འགྲོ་བ་ཞིག་འགྲོ་ཞེ་ན། དེ་འགོག་
པ་ཡིན་དང་མ་ཡིན་ཨེ་དེ་པ་སྟེ་གཉིས་ཀ་ཡིན་པ་དངོས་གོམ་གྲུབ་པས་འགྲོ་བར་མི་
འཐད་དེ་གཉིས་ཀ་ཡིན་པ་འགྲོ་ན་འོང་བའམ་སོང་བའམ་འགྲོ་བཞིན་པ་འགྲོ། དང་
པོ་འགྲོ་བའི་བྱ་བ་འདས་པས་འགྲོ་བར་མི་འཐད། གཉིས་པ་འགྲོ་བའི་བྱ་བ་མ་
སྐྱེས་པས་འགྲོ་བའི་བྱ་བ་མི་འཐད། གསུམ་པ་དངོས་པོ་ལ་མ་གྲུབ་སྟེ་འགྲོ་བཞིན་
པ་སོང་མ་སོང་ལས་མ་གཏོགས་པ་མ་དམིགས་པས་དང་ཡོད་དུ་རུང་ན་ང་འགྲོ་་་་
བའི་བྱ་བ་དང་ལན་པས་འགྲོ་བ་པོ་གཉིས་སུ་ཐལ་པས་མ་ཡིན་ཞེས་པའོ། །དོན་
བསྡུས་པ་དེའི་ཕྱིར་ཨེ་དེ་པ་སྟེ་འགྲོ་བའི་བྱ་བ་དང་འགྲོ་བ་པོ་དང་བགྲོད་པར་བྱ་་་་་
ར་

༄༅། །དབང་པོ་བརྟག་པའི་རབ་བྱེད།
བའི་ལམ་གསུམ་ཅར་མ་གྲུབ་ཅེས་པའོ། །འགྲོ་འོང་བརྟག་པ་རྫོགས་སོ།། །།
༈ གསུམ་པ་སྐྱེ་མཆེད་བརྟག་པ་ལ་དོན་བཞི་སྟེ། ཕྱོགས་སྔ་མ་བཀོད་པའི་སྒོ་ནས་
ལེའུ་རྣམས་ཀྱི་འབྲེལ་རྣམ་པར་གཞག་པ་དང༌། བྱེ་བྲག་སྨྲ་བའི་འདོད་པ་རྗེས་སུ་
བརྗོད་ནས་སུན་དབྱུང་བ་དང་། མདོ་སྡེ་པའི་འདོད་པའི་རྗེས་སུ་བརྗོད་ནས་སུན་
དབྱུང་བ་དང་། ལྟ་བ་འགོག་པའི་རིགས་པ་སྐྱེ་མཆེད་གཞན་ལ་ཡང་སྦྱར་བའོ། །དེ་
ལ་དང་པོ་སྟོན་པ་ལྟ་བ་དང་ལ་སོགས་པ་སྟེ། བྱེ་བྲག་སྨྲ་བ་དང་མདོ་སྡེ་བ་གཉིས་སྐྱེ་
མཆེད་བཅུ་གཉིས་མདོ་ལས་གསུངས་པས་ན་བདེན་པར་ཡོད་དེ། དབང་པོ་དྲུག་གི་
ལྟ་ཞེས་པ་ཨེ་དེ་པ་གཟུགས་ལ་སོགས་ཡུལ་དུ་བྱེད་ན་ཞེས་འདོད། བྱེ་བྲག་སྨྲ་བ་
དབང་པོ་རྣམས་ཡུལ་འཛིན་ཆར་འདོད། མིག་ཤེས་ལ་སོགས་པ་ཡུལ་འཛིན་པར་
མི་འདོད་དེ། མིག་གིས་གཟུགས་རྣམས་མཐོང་རྟེན་བཅས་སོགས་པའི་རིགས་པས་
སོ༑ ༑དེ་ཉིད་ཀྱིས་ལེའུ་ཡི་འབྲེལ་ཡང་བསྟན་ཏེ། འགྲོ་འོང་བརྟག་པས་ནི་འཇིག་
རྟེན་ལ་གྲགས་པའི་སྒོ་ནས་རྒོལ་བའི་ལན་བཏབ་ནས། ད་འདིས་བསྟན་ཆོས་ལས་
གྲགས་པའི་སྒོ་ནས་རྒོལ་བའི་ལན་འདེབས་པའོ། །གཉིས་པ་བྱེ་བྲག་སྨྲ་བའི་འདོད་
པ་རྗེས་སུ་བརྗོད་ནས་སུན་དབྱུང་བ་ནི་ལྟ་བ་རང་གི་ཨེ་དེ་པའི་ཚིག་ཤད་ཕྱེད་དང་་་་
བཞིས་སྟོན་ཏོ། །ལྟ་བ་པོ་མིག་ཡུལ་ཁ་དོག་གཟུགས་དང་པ་དེས་རང་ལ་མི་ལྟོའི་
ཡུལ་ལ་ལྟ་བར་འདོད་པས་ན་རང་ལ་ལྟ་བའི་ནུས་པ་དང་བྱ་བ་མེད་པས་ཡིན་ལ་་་་་་
ནུས་པ་མེད་པའི་ཕྱིར་གཞན་ལ་མི་ལྟ་བར་འགྱུར་ཞེས་ཚིག་ཤད་དང་པོས་སྟན་་་་
ཏོ༑ ༑རང་ལ་ལྟ་བའི་ནུས་ཕ་མེད་པའི་ཕྱིར་གཞན་ལ་ཡང་མི་ལྟ་བར་འགྱུར་ཞེས་པ་
མ་ངེས་ཏེ། དཔེར་ན་མེ་མེ་རང་སྲེག་པའི་ནུས་པ་མེད་ཀྱང་གཞན་བུད་ཤིང་སྲེག་པ་
བཞིན་ནོ་ཞེ་ན། ལན་དུ་མེ་དཔེ་ཨེ་དེ་པ་སྨོས་ཏེ་མེས་གཞན་སྲེག་པའི་དཔེ་མ་གྲུབ་
༨༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྟེ་༑ བུད་ཤིང་སྲེག་ན་སོང་བ་སྟེ་སྲེག་བཞིན་པ་སྲེག་གམ། མ་སོང་བ་སྟེ་མ་
བསྲེགས་པ་སྲེག་གམ། འགྲོ་བཞིན་པ་སྟེ་སྲེག་བཞིན་པ་སྲེག་གོ །དང་པོ་མ་ཡིན་ཏེ་
འདས་པ་ཡིན་པས་ཞིག་ནས་མེད་པས་སོ། །གཉིས་པས་མ་ཡིན་ཏེ་བུད་ཤིང་མ་
སྐྱེས་པས་སོ། །གསུམ་པས་མ་ཡིན་ཏེ་སོང་མ་སོང་ལས་གཞན་པའི་འགྲོ་བཞིན་པ་
མ་དམིགས་པའི་ཕྱིར་རོ། །དེ་ནི་ལྟ་བཅས་ལན་བཏབ་བོ་ཞེས་པས་ནི་དོན་སྦྱར་བ་
སྟེ༑ མིག་གིས་གཟུགས་ལྟ་ན་སོང་བ་སྟེ་ལྟ་བའི་བྱེད་པས་འགགས་པས་ལྟའམ།
མ་སོང་བས་ཏེ་ལྟ་བའི་བྱེད་པ་མ་སྐྱེས་པས་ལྟའམ། འགྲོ་བཞིན་པ་སྟེ་ལྟ་བཞིན་
པས་ལྟ་སྟེ་སྔ་མ་ལྟར་གསུམ་ཅར་གྱིས་ལྟ་བ་མི་འཐད་པས་ལྟ་བ་མི་འཐད་པར་་་་་
གསུམ་སྟོ་དེས་ཀྱང་ལན་བཏབ་ཅེས་པའོ། །དོན་བསྡུས་པ་གང་ཚེ་ལ་སོགས་པ་སྟེ་
གོང་གི་རིགས་པ་དེས་མིག་གཟུགས་ལ་ལྟ་བར་མ་གྲུབ་པས་ལྟ་བྱེད་མི་འཐད་པས་་
ལྟ་བ་པོ་ལྟ་ཞེས་པ་མི་འཐད་ཅེས་པའོ། །གཞན་ཡང་མིག་གིས་གཟུགས་ལྟ་ན་ལྟ་
བའི་བྱེད་པ་དང་བཅས་པས་ལྟའམ། བྱེད་པ་མེད་པས་ལྟ དང་པོས་མ་ཡིན་ཏེ་
བལྟ་བའི་བྱ་བ་གཉིས་སུ་འགྱུར་བས་ལྟ་བ་པོ་གཉིས་སུ་ཐལ་བས་ཞེས་པ་ལྟ་བ་ལྟ་་
ཉིད་ཅེས་པའོ། །གཉིས་པ་ལྟར་ན་རྣ་བ་ཡང་གཟུགས་ལ་ལྟ་བར་འགྱུར་བས་མ་
ཡིན་ཞེས་པ་ལྟ་བ་མིན་པ་མི་ལྟ་བ་ཉིད་ཅེས་པའོ། །མདོ་སྡེ་པ་ན་རེ་སྐྱེ་མཆེད་བཅུ་
གཉིས་ནི་མདོ་ནས་བཤད་པ་ལ་དེ་ལ་མིག་གཟུགས་ལ་ལྟ་བར་བྱེད་པའི་བྱེད་པ་པོ་
བལྟ་བར་བྱ་བ་གཟུགས་ལ་ལྟ་བའི་བྱེད་པ་རྣམ་ཤེས་ཏེ། རྣམ་ཤེས་ཀྱི་གཟུགས་ལ་
ལྟ་བར་བྱེད་དོ། །དེས་ན་བྱེ་བྲག་སྨྲ་བ་དབང་པོ་བེམ་པོ་ལྟ་བར་འདོད་པ་ལ་རང་
གིས་རང་ལ་ལྟ་བའི་ནུས་པ་དང་བྱ་བ་མེད་པར་འདོད་པས་གཞན་ལ་ཡངམི་ལྟ་་་་་་
བར་འགྱུར་བའི་ཉེས་པ་འོང་བས། དེ་ལ་རང་གིས་རང་ལ་ལྟ་བའི་ནུས་པ་དང་བྱ་
༨༦

༄༅། །དབང་པོ་བརྟག་པའི་རབ་བྱེད།
བ་མེད་པའི་རྟགས་མ་གྲུབ་སྟེ། ཤེས་པ་རང་རིག་ཡིན་པས་ན་ཡང་ལྟ་ལ། གཟུགས་
ཀྱང་ལྟ་བ་ལ་འགལ་བ་མེད་དོ་ཞེ་ན། ཞེས་རྒོལ་བའི་ལན་དུ་གསུམ་པ་མདོ་སྡེ་པའི་
འདོད་པ་རྗེས་སུ་བརྗོད་ནས་སུན་འབྱིན་པ་ནི། ལྟ་བ་ཉིད་ཀྱིས་ལ་སོགས་པ་སྨོས
ཏེ༑ ཉེས་པ་མཚུངས་ཏེ། མདོ་སྡེ་བ་ཁྱེད་དབང་པོ་ལྟ་བར་མི་འདོད་ཀྱང་རྣམ་ཤེས
ཉིད་ཀྱིས་ཤེས་སམ། མི་ཤེས་ན་གོང་གི་མདོ་སྡེ་པ་ལ་བརྗོད་པའི་ཉེས་པ་མ་གོད་
པར་གནས་ཏེ། རང་ལ་ལྟ་བའི་ནུས་པ་མེད་པས་གཞན་ལ་ཡང་མི་ལྟ་བར་ཐལ་ལོ།།
གལ་ཏེ་ཤེས་པ་རང་རིག་ཡིན་པས་རང་ལ་ལྟ་བའི་ནུས་པ་ཡོད་པར་འདོད་ན། རང་
རིག་ཚད་མའི་གཞལ་བྱ་དང་ཚད་མ་འདྲེས་པར་ཐལ་ཏེ། གཉིས་ཀ་གཅིག་པས་ན་
ཚད་མ་དང་གཞལ་བྱ་ཐ་དད་དུ་གཞག་པ་མི་འཐད་དོ། །མི་འཐད་པ་མེད་སྙམ་ན་
ཚད་མར་གཞལ་བྱའི་སྒོ་ནས་འཇོག་པ་ལ་དེ་མ་གྲུབ་པས་ཚད་མར་ཡང་མི་འགྲུབ་་་་
པས་རང་གིས་རང་ཤེས་པ་མི་འཐད་པས་མདོ་སྡེ་བ་ལ་ཡང་བྱེ་བྲག་སྨྲ་བ་ལ་བརྗོད་
པའི་སྐྱོན་དེ་མ་ཉམས་པར་གནས་ཞེས་པའོ།།གཞན་ཡང་མིག་ཤེས་ཀྱིས་གཟུགས་
ལ་ལྟ་ན་ལྟ་བའི་བྱ་བ་དང་བཅས་པའི་སྒོ་ནས་ལྟ་འམ། བྱ་བ་མེད་པར་ལྟ། དང་པོ་
ལྟར་ན་ལྟ་བའི་བྱ་བ་གཉིས་སུ་འགྱུར་བས་ལྟ་བ་པོ་ཡང་༼མ་དཔེ་མི་གསལ།༽ལ་སྤངས་
ཞེས་པའི་རྐང་པའོ། །གཉིས་པ་ལྟར་ན་བྱ་བ་མད་པས་ལྟ་བ་པོར་མི་འཐད་ཅེས་
པའི་རྒང་བ་འགོག་པའོ། །དེ་ལྟར་ལྟ་བ་པོ་མ་གྲུབ་པས་གཟུགས་ལྟ་བ་མི་འཐད་
ཅེས་པ་ལྟ་བ་པོ་ལ་སོགས་པའོ། །འབྲས་བུ་རྣམ་ཤེས་མིང་དང་གཟུགས་སྐྱེ་མཆེད་
དྲུག་རེག་པ་ཚོར་བ་དམིགས་པའི་ཕྱིར་རྒྱུ་ལ་སྲེད་ལེན་དང་སྲིད་པ་དང་སྐྱེ་བ་རྒ་ཤི་་
རྣམས་ཡོད་དོ་ཞེ་ན། ལན་དུ་བལྟ་བྱ་ལྟ་བ་པོ་ལ་སོགས་པ་སྟེ། བལྟ་བྱ་དང་ལྟ་བ་
གང་གིས་རིགས་པས་མ་གྲུབ་སྟེ་མེད་པས་ན་རྒྱུ་རྣམ་ཤེས་དང་མིང་དང་གཟུགས་སྐྱེ་
༨༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མཆེད་དྲུག་རེག་པ་ཚོར་བ་རྣམས་མེད་ལ། དེ་དག་མེད་པས་འབྲས་བུ་སྲེད་པ་དང་
ཉེ་བར་ལེན་པ་བཞི་དང་། སྲེད་པས་དང་སྐྱེ་བ་རྒ་ཤི་ཇི་ལྟར་ཡོད་དེ་ཡོད་པ་མི་་
འཐད་ཅེས་པའོ། །བཞི་པ་ལྟ་བ་འགོག་པའི་རིགས་པ་སྐྱེ་མཆེད་གཞན་ལ་སྦྱར་བ།
ལྟ་བས་ཨེ་དེ་པ་སྟེ་དེ་དག་ཀྱང་ཉན་པ་ཨེ་དེ་པར་མ་གྲུབ་སྟེ། གོང་དང་རིགས་པ་
འདྲ་སྟེ་ཉན་པ་རང་གི་བདག་ཉིད་ནི་ལ་སོགས་པ་སྦྱར་བའི་སྒོ་ནས་འགོག་པའོ། །
སྐྱེ་མཆེད་བརྟག་པ་རྫོགས་སོ།། །།
༈ བཞི་པ་ཕུང་པོ་བརྟག་པ་ལ་དོན་བཞི་སྟེ། གཟུགས་ལ་སྦྱོར་བ་བརྟག་པ་བྱས་
པའི་སྒོ་ནས་དགག་པ་དང༌། བྱེ་བྲག་ཏུ་བརྟག་པ་བྱས་པའི་སྒོ་ནས་དགག་པ་དང་།
ཕུང་པོ་གཞན་ལ་སྦྱར་བ་དང་། རྒོལ་ཕྱིར་རྒོལ་རྩོད་པའི་དུས་ན་ངེས་པར་འབྱུང་བ་
ལ་གདམས་པའོ། །དེའི་དང་པོ་ནི་གཟུགས་ཀྱི་ལ་སོགས་པ་ཚིག་ཤད་གཅིག་སྟེ།
དེ་ལ་སྐྱེ་མཆེད་བརྟག་པའི་འོག་ཏུ་ཕུང་པོ་བརྟག་པ་བཤད་པའི་འབྲེལ་བ་ཅི་ལྟ་བུ་་་
ཞེ་ན། དེ་ལ་གཞན་དག་ཕུང་པོ་ལྔ་མངོན་པའི་མདོ་ལས་གསུངས་པས་ན་ཡོད་ལ།
དེ་ཡོད་པས་དེར་སྐྱེ་མཆེད་བཅུ་གཉིས་ཡོད་པར་འགྲུབ་བོ་ཞེ་ན། ཞེས་དོགས་པའི་
སྒོ་ནས་དེའི་རྗེས་ལ་དོགས་པ་དེ་དགག་ཙིང་ཕུང་པོ་ཡོད་པའི་རྟགས་མ་གྲུབ་པར་་་་་
བསྟན་པའི་དོན་དུ་ཕུང་པོ་བརྟག་པ་བཤད་པའོ། །དེ་ལ་གཟུགས་ལ་རྒྱུ་འབྲས་ཀྱིས་
བསྡུས་པ་བཅོ་ལྔར་འདོད། ཕུང་པོ་དོན་དམ་ཡོད་ན་ཡང་རྒྱུ་འབྲས་སུ་ཡོད་དགོས་
ལ༑ རྒྱུ་འབྲས་ཀྱི་མཚན་ཉིད་ཀྱང་ངོ་བོ་ཐ་དད་ལ་རྗེས་སུ་འགྲོ་ལྡོག་ངེས་པ་ལ་མི་
འདོད་པ་ལ་རྒྱུ་འབྱུང་བ་བཞིར་མ་འདུས་པའི་འབྲས་བུའི་གཟུགས་ལ་དམིགས་་་་་་
པས་དང༌། ཡང་འབྲས་བུའི་གཟུགས་སུ་མ་གཏོགས་པར་རྒྱུའི་གཟུགས་མ་གྲུབ་
པས་ན་རྒྱུ་འབྲས་ཀྱི་མཚན་ཉིད་ངོ་བོ་ཐ་དད་མེད་པས་མི་འཐད་ཅེས་པའོ། །རྒྱུ་
༨༨

༄༅། །ཕུང་པོ་བརྟག་པའི་རབ་བྱེད།
འབྲས་ཐ་དད་དུ་གྲུབ་ཏུ་བཅུག་ཀྱང་རྗེས་སུ་འགྲོ་ལྡོག་མེད་ཅེས་སྟོན་པ། གཟུ༐ས་
ཀྱི་རྒྱུ་ནི་ཞེས་པ་ལ་སོགས་པ་སྟེ། གཟུགས་ཀྱི་རྒྱུ་ལས་མ་གཏོགས་པར་འབྲས་བུའི་
གཟུགས་ཡོད་ན་དེ་རྒྱུ་མེད་པར་ཐལ་ཏེ། རྗེས་སུ་འགྲོ་ལྡོག་མ་གྲུབ་པའི་ཕྱིར་རོ། །
ཇི་ལྟར་ཞེ་ན། རྒྱུ་འབྲས་བདེན་པར་ཡོད་ན་སྐད་ཅིག་གིས་མཐར་ཐུག་པར་ཡོད་
དགོས་ལ། དེ་ལ་རྒྱུར་འདོད་པའི་སྐད་ཅིག་ཡོད་པས་འབྲས་བུར་འདོད་པའི་སྐད་
ཅིག་ཡོད་པ་ཁོ་ན་ལྟར་རྒྱུ་དང་དུས་མཉམ་པའི་སྐད་ཅིག་གཞན་ཡོད་པས་ཀྱང་་
འབྲས་བུའི་སྐད་ཅིག་ཡོད་པས་དེ་དང་ཡང་རྗེས་སུ་འགྲོ་བ་ཡོད་པས་རྒྱུར་༼མདཔེ་མི་
གསལ།༽པས་ན། རྗེས་འགྲོ་རྒྱུ་ཡོད་ལས་འབྲས་བུ་ཡོད་པ་མ་གྲུབ་བོ། དེ་མེད་པ་ལ་
ལོག་ན་ལྡོག་པའི་ལྡོག་པ་ཡོད་པར་མ་གྲུབ་སྟེ། རྗེས་སུ་འགྲོ་ལྡོག་གཅིག་ཡོད་ན་
གཉིས་པ་ཡོད་ལ། གཅིག་མེད་ན་གཉིས་པ་ཡང་མེད་པས་སོ། །རྒྱུ་མེད་དུ་ཐལ་བ་
འདོད་ཐོག་གོ་ཞེ་ན། དོན་གང་ཡང་ལ་སོགས་པ་སྨོས་ཏེ། རྒྱུ་མེད་གཞན་ལ་མི་
ལྟོས་ཕྱིར། རྟག་ཏུ་ཡོད་པ་འམ་མེད་པར་འགྱུར་གྱི། རིགས་པས་རྒྱུ་མེད་པ་ཡང་མི་
འཐད་དོ། །འབྲས་བུའི་གཟུགས་ལས་ཐ་དད་པའི་རྒྱུའི་གཟུགས་ཡོད་ན་ཡང་་་་་
འབྲས་བུ་མ་གྲུབ་པའི་རྒྱུར་ཐལ་ལོ། །འདོད་ཐོག་ཞེ་ན། འབྲས་བུ་མེད་པའི་ཞེས་
སྨོས་ཏེ། རྒྱུར་འབྲས་བུ་ལ་ལྟོས་ནས་འཇོག་པས་ན་དེ་མེད་པར་རྒྱུར་མི་འཐད་དེ་
ཐམས་ཅད་ཐམས་ཅད་ཀྱི་རྒྱུར་ཐལ་ཐལ་བས་སོ། །གཞན་ཡང་འབྲས་བུ་ལ་་་་་་
བརྟགས་པའི་སྒོ་ནས་ཀྱང་རྒྱུ་འབྲས་མ་གྲུབ་ཅེས་པ་སྟེ། གཟུགས་ཡོད་ན་ཡང་་་་
སོགས་པ་སྟེ། གཞན་ཡང་འབྲས་བུའི་གཟུགས་ངོ་བོ་ཉིད་ཀྱི་ཡོད་པ་སྐྱེ་འམ། མེད་
པ་སྐྱེ། དང་པོ་མི་འཐད་པ་ཕྱེད་གོང་མ་སྟེ། ངོ་བོ་ཉིད་ཀྱིས་འབྲས་བུ་ཡོད་པ་ལ་
རྒྱུས་དགོས་པ་མེད་དེ། འབྲས་བུ་ཡོད་བཞིན་དུ་རྒྱུ་དགོས་ན་རྒྱུ་༼ མ་དཔེ་མི་གསལ།༽
༨༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མེད་པར་འགྱུར་བས་ཞེས་པའོ། །གཉིས་པ་འགོག་པ་ཕྱེད་འོག་མ་སྟེ། དེ་ལྟ་ན་ངོ་
བོ་ཉིད་ཀྱིས་མེད་པ་བསྐྱེད་པར་མི་ནུས་པས་རྒྱུ་མི་འཐད་དེ། རི་བོང་གི་རྭ་ཡང་རྒྱུས་
བསྐྱེད་པར་ཐལ་བས་སོ། །རྒྱུ་མེད་དུ་ཡོད་དོ་ཞེ་ན། རྒྱུ་མེད་པ་ལ་སོགས་སྨོས་ཏེ།
མིང་དང་རུས་མ་ཡིན་པ་ཤིན་ཏུ་མི་སྲིད་པར་བསྟན་པའོ། །དོན་བསྡུས་བ་དེའི་ཕྱིར་
ཅེས་པ་རྐང་པ་གཉིས་སོ། །དོན་གཉིས་པ་བྱེ་བྲག་ཏུ་བརྟག་པ་བྱས་པའི་སྒོ་ནས་
དགག་པ་སྟོན་པ་འབྲས་བུ་རྒྱུ་དང་ཞེས་པའི་ཚིག་ཤད་གཅིག་སྟེ། གཟུགས་རྒྱུ་་
འབྲས་བདེན་པར་ཡོད་པར་འདོད་ན། རྒྱུ་འབྲས་གཉིས་རྗེས་སུ་མཐུན་པའི་སྒོ་ནས
འདྲ་བའི་བདག་ཉིད་དུ་ཡོད་དམ། འོན་ཏེ་མི་མཐུན་ཡང་མི་འདྲ་བའི་བདག་ཉིད་དུ་
བྱས་ནས་ཡོད་པར་འདོད། །དང་པོ་འགོག་པ་ཕྱེད་གོང་མ་སྟེ། འབྲས་བུ་རྒྱུ་དང་
འདྲ་བར་ཡོད་ན་རྒྱུ་འབྲས་བྱུང་བའི་ལུགས་ཀྱིས་དབང་པོ་གཅིག་པུ་ཡུལ་ཡིན་པ་ད་
ལྟར་འབྲས་བུའི་གཟུགས་བརྙན་ལུས་ཀྱི་དབང་པོ་གཅིག་པུའི་ཡུལ་དུ་ཐ་བས་་་་་་
དབང་པོ་སོ་སོའི་ཡུལ་མ་ཡིན་པར་ཐལ་ཞེས་པའོ། །གཉིས་པ་འབྲས་བུ་རྒྱུ་དང་མི་
འདྲ་བར་ཡོད་ན་ནས་ལས་ཀྱང་ས་ལུའི་མྱུ་གུ་ཨེ་དེ་པ་སྐྱེ་བར་ཐལ་བས་མི་རིགས་་་་
ཞེས་པའོ། །ཕུང་པོ་བཞི་མདོ་ལས་ཡོད་པར་གསུངས་པས་ན་དེ་དག་ཡོད་པའི་ཕྱིར་
གཟུགས་ཀྱི་ཕུང་པོ་ཡོད་པར་ཤུགས་ལས་གྲུབ་བོ་ཞེ་ན། ལན་དུ་གཏན་ཚིགས་མ་
གྲུབ་པར་བསྟན་པའི་ཕྱིར། གསུམ་པ་ཕུང་པོ་གཞན་ལ་སྦྱར་བ་ནི་ཚོར་བ་དང་ཨེ་དེ་
པ་སྟེ་ཚོར་བའི་དངོས་པོ་ཐམས་ཅད་ཀྱང་ལ་སོགས་པ་མན་ཆད་བཞི་པོ་རེ་རེའི་་་་་་
གཤམ་དུ་སྦྱར་ཏེ། ཚོར་བའི་རྒྱུ་ནི་རེག་པ་ཡིན་ལ་དེ་ཡང་གོང་གི་གཟུགས་ཀྱི་རྒྱུ་ནི་
ལ་སོགས་པ་ཀུན་སྦྱར་ཏེ། ཚོར་བ་གཟུགས་ཀྱི་དོད་དུ་ཅུག་ལའོ། །འདུ་ཤེས་ཀྱི་རྒྱུ་
ནི་རྣམ་པར་ཤེས་པ་སྟེ་དེས་ཡུལ་ལ་དམིགས་པ་ལས་ཡུལ་མཚན་མར་འཛིན་པས་་་་
༩༠

༄༅། །ཕུང་པོ་བརྟག་པའི་རབ་བྱེད།
༑དེ་ལྟ་བུའི་རྒྱུ་འབྲས་གཉིས་ལ་ཡང་གོང་གི་རིགས་པས་གནོད་དེ། ཚོར་བ་ལ་
སྦྱར་བར་བྱའོ། །འདུ་བྱེད་ཀྱི་རྒྱུ་ནི་མ་རིག་པ་སྟེ། མ་རིག་པའི་རྐྱེན་གྱིས་འདུ་བྱེད་
ཅེས་འབྱུང་བས་སོ། །དེ་གཉིས་ཀྱང་རྒྱུ་འབྲས་སུ་མ་གྲུབ་སྟེ། སྔ་མ་བཞིན་དུ་སྦྱར་
རོ༑ ༑སེམས་རྣམས་ཤེས་ཀྱི་རྒྱུ་ནི་འདུ་བྱེད་དེ་འདུ་བྱེད་ཀྱི་རྐྱེན་གྱིས་རྣམ་པར་ཤེས་
པ་ཞེས་འབྱུང་བས་སོ། །དེ་ཡང་སྔ་མ་ལྟར་རྣམ་ཤེས་རྒྱུ་ནི་མ་གཏོགས་པར་ཨེ་དེ་པ་
སྦྱར་ཏེ། དེས་ན་ལུང་པོ་བཞིའི་དངོས་པོ་ཐམས་ཅད་ཀྱང་ཞེས་པའོ། །དོན་ལྔ་པ་
རྒོལ་ཕྱིར་རྒོལ་རྩོད་པ་ནི། ངེས་པར་འབྱུང་བའི་ཡུལ་ལ་བརྡམས་པ་ན་གཉིས་ལས་
དབུ་མ་དང་དངོས་པོར་སྨྲ་བ་རྣམས་རྩོད་པ་ན་ངེས་པར་འབྱུང་བའི་ངེས་པར་འབྱུང་་་
བའི་གདམས་པ་ནི་སྟོང་པ་ཉིད་ཀྱིས་སོགས་པ་ཚིག་ཤད་གཅིག་སྟེ། རྒོལ་བ་དབུ་
མ་པས་སྟོང་པ་ཉིད་ཀྱིས་བརྩད་པ་བྱས་པའི་ཚེ་སྟེ། གཟུགས་ཀྱི་ཕུང་པོ་རྒྱུ་འབྲས་
མི་འཐད་ཅེས་སྔ་མ་ལྟར་བཀག་པའི་སྒོ་ནས་བརྩད་པ་ན་དངོས་པོར་སྨྲ་བ་གང་ཞིག་
ཕུང་པོ་བཞི་ཡོད་པས་གཟུགས་དངོས་པོར་ཡོད་ཨེ་དེ་པའི་ལན་བཏབ་པ་ཀུན་ལན་་
བཏབ་ཅིང་ཐེབས་པ་མ་ཡིན་ཏེ། ཕུང་པོ་བཞི་ཡོད་པ་ཉིད་ལ་གོང་གི་གཟུགས་ཀྱི་
རིགས་པས་གནོད་པས་ན་བསྒྲུབ་བྱ་དང་མཚུངས་པར་རྟགས་མ་གྲུབ་པསཞེས་་་་་་
པའོ། །གཉིས་པ་དབུ་མ་པའི་སློབ་དཔོན་སྟོང་པ་ཉིད་ལས་བརྩམས་ནས་ཆོས་སྟོན་
པ་དང༌། སློབ་མ་དངོས་པོར་སྨྲ་བ་རྩོད་པ་ན་ངེས་པར་འབྱུང་བའི་ཡུལ་ལ་གདམས་
པ་ནི་སྟོང་ཉིད་ཀྱིས་ཨེ་དེ་པ་སྟེ། སློབ་དཔོན་གྱིས་གཟུགས་ཀྱི་རྒྱུ་འབྲས་མ་གྲུབ་སྟེ།
སྟོང་པ་ཉིད་དུ་རིགས་པ་སྔ་མ་ལྟར་བཤད་པ་ན། སློབ་མ་དངོས་སྨྲ་བ་ཕུང་པོ་བཞི་
ཡོད་པས་གཟུགས་དངོས་པོ་བདེན་པར་ཡོད་ཅེས་སྟོང་པ་ལ་སྐྱོན་སྨྲ་བ་དེ་དག་ནི་་་་་
སྐྱོན་མ་ཡིན་ཏེ། ཕུང་པོ་བཞི་ཉིད་རིགས་པ་གོང་གི་དེས་དངོས་པོར་ཡོད་པ་མ་གྲུབ་
༩༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པས་བསྒྲུབ་བྱ་དང་མཚུངས་པས་གཏན་ཚིགས་མ་གྲུབ་པས་ཞེས་པའོ། །དེ་ལྟར་
དངོས་པོར་སྒྲུབ་པའི་རྒྱུ་མཚན་གང་བཀོད་ཀྱང་བསྒྲུབ་བྱ་དང་མཚུངས་པར་བསྟན་་་
པས་རྩོད་པ་ལས་ངེས་པར་འབྱུང་བར་འབྱུང་བའོ། །ཕུང་པོ་བརྟག་པ་རྫོགས་་་་
སོ༑༑ །།
༈ ལྔ་པ་ཁམས་བརྟག་པ་ལ་གཞལ་བྱ་ཉེ་བར་དགོད་པ་དང་ལེའུ་སྔ་ཕྱིའི་འབྲེལ་་་་་
དང༌། དངོས་མེད་གཏན་ལ་དབབ་པ་གསུམ་ལས། དང་པོ་ལེའུ་འདི་ལ་དོན་ལྔ་སྟེ།
མཚན་གཞི་ལ་བརྟག་པ་དང་། མཚན་ཉིད་ལ་བརྟག་པ་དང་དངོས་པོ་ལ་བརྟག་པ་
དང༌། ནམ་མཁའ་ལ་བརྗོད་པའི་རིགས་པ་ཁམས་ལྔ་ལ་སྦྱར་བ་དང་། དངོས་པོར་
འཛིན་པར་ལྟ་བ་ཅན་རྣམས་ལ་མྱ་ངན་ལས་འདས་པའི་ལམ་མེད་པར་བཤད་པའོ།།
གཉིས་པ་ལེའུ་སྔ་ཕྱིའི་འབྲེལ་བ་ཅི་ལྟར་ཞེ་ན། འབྲེལ་བ་ནི་གཞན་དག་ན་རེ་མདོ་
ལས་བུ་ཏས་སེམས་ཅན་ཁམས་དྲུག་པ་ཅན་ཡང་ཡོད་དེ། འདི་ལྟ་སྟེ་ས་ལ་སོགས་
པའི་ཁམས་བཞི་དང༌། རྣམ་པར་ཤེས་པའི་ཁམས་དང༌། ནམ་མཁའི་ཁམས་དང་
དྲུག་ཡོད་ཅེས་གསུངས་པས། ཁམས་དྲུག་ཡོད་པའི་ཕྱིར་ལུང་པོ་ལྔ་ཡང་ཡོད་པས་
གྲུབ་བོ་ཞེས་ཟེར་བས་ན། དེའི་རྟགས་མ་གྲུབ་པར་བསྟན་པར་བྱ་བའི་ཕྱིར་ཁམས་
བརྟག་པ་གསུངས་སོ། །གཉིས་པ་རང་བཞིན་གཏན་ལ་དབབ་པ་ལ། དང་པོ་ནམ་
མཁའི་ཁམས་དང་དངོས་པོར་མ་གྲུབ་པར་སྟོན། དེ་ནས་ཁམས་གཞན་མ་གྲུབ་པར་
སྟོན་ནོ། །དེ་ལ་ནམ་མཁའི་ཁམས་འགོག་པ་ལས་དང་པོ་མཚན་གཞི་ལ་བརྟགས་
ཏེ༑ འགོག་པ་ནི། ནམ་མཁའི་ལ་སོགས་པའི་ཚིག་ཤད་གཉིས་ཏེ། ནམ་མཁའ་
ཞེས་པའི་མཚན་ཉིད་ནི་སྒྲིབ་པ་མེད་པ་ལ་མངོན་པའི་མདོ་ནས་བཤད་དེ། དེ་ལ་
ནམ་མཁའི་མི་སྒྲིབ་པ་ཞེས་བཤད་པས་སོ། །དེ་ལྟ་བུའི་མཚན་ཉིད་ཀྱི་སྔ་རོལ་དང་
༩༢

༄༅། །ཁམས་བརྟག་པའི་རབ་བྱེད།
མཚན་གཞི་ནམ་མཁའ་གྲུབ་པར་བྱས་ནས་མཚན་ཉིད་མ་གྲུབ་པ་སྒྲུབ་པར་འདོད་་་་
དམ། འོན་ཏེ་མཚན་ཉིད་སྔར་གྲུབ་པར་བྱས་ནས་མཚན་གཞི་ནམ་མཁའ་མ་གྲུབ་
པ་ཕྱིས་སྒྲུབ། བརྟག་པ་ཕྱི་མ་མི་སྲིད་དེ་མཚན་གཞི་མེད་པའི་མཚན་ཉིད་ཡོད་པར་
འགལ་བས་སོ།།བརྟག་པ་དང་པོ་གཞུང་གིས་འགོག་པ་སྟེ། དེས་ན་མཚན་ཉིད་མ་
གྲུབ་པའི་སྔ་རོལ་དང༌། མཚན་གཞི་ནམ་མཁའ་ཡོད་པ་མི་འཐད་དེ། མཚན་ཉིད་
མེད་པའི་མཚན་གཞིའི་ཆོས་ཡོད་པ་མི་སྲིད་པས་སོ། །དེས་ན་མཚན་ཉིད་མ་གྲུབ་
པར་མཚན་གཞི་ནམ་མཁའ་ཡོད་པར་མི་འཐད་དོ། །གལ་ཏེ་མཚན་གཞི་ནམ་་་་
མཁའ་དེ་མཚན་ཉིད་ལས་སྔར་གྲུབ་ན། དེ་ལ་ནམ་མཁའི་མཚན་ཉིད་མེད་པར་
འགྱུར་ཞེས་པ། གལ་ཏེ་མཚན་ལ་སོགས་པའོ། །འདོད་ཐོག་གོ་ཞེ་ན། མཚན་ཉིད་
མེད་པའི་ཨེ་དེ་པ་སྨྲོས་ཏེ། ནམ་མཁའ་མཚན་ཉིད་མེད་ན་ནམ་མཁར་མི་འགྱུར་ཏེ།
དངོས་པོ་མེད་པ་ཡིན་པས་ན་ཕྱིས་མཚན་ཉིད་དང་ལྡན་ཞིང་མཚན་ཉིད་འཇུག་པའི་
གཞི་མི་འཐད་ཅེས་པའོ། །གཉིས་པ་མཚན་ཉིད་ལ་བརྟག་པ་ནི་མཚན་ཉིད་མེད་པ་
ལ་སོགས་ཏེ་ནམ་མཁའི་མཚན་ཉིད་སྒྲིབ་མེད་པ་ཞེས་པ་དེ་ནམ་མཁའི་མཚན་ཉིད་་་
དང་བཅས་པའི་ནམ་མཁའ་ལ་འཇུག་གམ། འོན་ཏེ་མཚན་ཉིད་མེད་པའི་ནམ་་་་
མཁའ་ལ་འཇུག ཕྱི་མ་མི་འཐད་དེ། མཚན་ཉིད་མེད་པའི་ནམ་མཁའ་མ་གྲུབ་པས་
ན་དེ་ལ་མཚན་ཉིད་སྒྲིབ་པ་མེད་པ་འཇུག་པར་མི་འཐད་དོ། །བརྟག་པ་དང་པོ་ལ་
ཡང་མ་ཡིན་ཏེ་ནམ་མཁའི་མཚན་ཉིད་དང་བཅས་པའི་ནམ་མཁའ་ལ་མཚན་ཉིད་་་་་
གཞན་མི་དགོས་པས་ཏེ། མཚན་ཉིད་དང་ལྡན་པའི་མཚན་ཉིད་གཞན་དགོས་ན་
ཐུག་མེད་དུ་འགྱུར་བས་ན་དེ་ལ་ཡང་མི་འཇུག་ཅེས་པའོ། །དེ་གཉིས་བར་ལས་
གཞན་ཕུང་པོ་གསུམ་པའི་ནམ་མཁའ་གཅིག་ལ་དེའི་མཚན་ཉིད་འཇུག་གོ་ཞེ་ན།
༩༣

༄༅། །དབུ་མ་རྞ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མཚན་བཅས་ལ་སོགས་པས་འགོག་སྟེ། དེ་གཉིས་སྤངས་འགལ་ཡིན་པས་ཕུང་པོ་
གསུམ་པ་མེད་ཅིང་མ་དམིགས་པས་ན་དེ་ལ་ཡང་མི་འཇུག་ཅེས་པའོ། །དོན་བསྡུས་
ཏེ་དེ་ལྟར་ན་མཚན་གཞི་དང་མཚན་ཉིད་གཉིས་ཅར་མ་གྲུབ་ཅེས་སྟོན་པ་མཚན་་་་་་་་
ཉིད་འཇུག་པ་ལ་སོགས་པའི་ཚིག་བཅད་ཕྱེད་དང་གཉིས་ཏེ། ཕན་ཚུན་རྟེན་པའི་
ཉེས་པས་གཉིས་ཀ་མི་འགྲུབ་ཅེས་པའོ། །གསུམ་པ་དངོས་པོ་ལ་བརྟག་པ་ནི་་་་
མཚན་གཞི་མཚན་ཉིད་ཨེ་དེ་པ་སྟེ་ནམ་མཁའི་མཚན་གཞི་དང་མཚན་ཉིད་ལས་༼མ་
དཔེ་མི་གསལ།༽དངོས་པོ་ཡང་ནམ་མཁའ་ལ་མ་གྲུབ་པས་ན་དངོས་པོར་མེད་ཅེས་
པའོ། །ནམ་མཁའ་ནི་ཐོགས་པར་བྱེད་པའི་རེག་བྱ་དང་བྲལ་བ་ཙམ་ཡིན་པས་་
དངོས་མེད་ཡིན་ནོ་ཞེ་ན། དངོས་༼མ་དཔེ་མི་གསལ།༽སོགས་པ་སྨོས་ཏེ་འགོག་སྟེ།
ལྟོས་པས་དངོས་པོ་མ་གྲུབ་པས་ལྟོས་ཆོས་དངོས་མེད་མི་འགྲུབ་སྟེ། དངོས་པོ་ལ་
ལྟོས་ནས་དངོས་མེད་བཞག་པ་ལ་དེ་མེད་༼མ་དཔེ་མི་གསལ།༽། དངོས་པོ་དང་དངོས་
པོ་མེད་པར་ཤེས་པས་ན་དངོས་པོ་དང་དངོས་མེད་ཡོད་དོ་ཞེ་ན། གཏན་ཚིགས་མ་
གྲུབ་པར་སྟོན་པ་ནི་དངོས་དང་དངོས་མེད་ཨེ་དེ་༼མ་དཔེ་མི་གསལ།༽གཉིས་ཏེ།
དངོས་པོ་དང་དངོས་པོ་མེད་པ་མི་མཐུན་པའི་ཆོས་དེ་གཉིས་ཉིད་སྔར་གྱི་རིགས་་་་་་
པས་མ་གྲུབ་པའི་ཕྱིར་ན། ཤེས་པ་གང་གིས་དེ་གཉིས་ཤེས་ཏེ་ཤེས་པར་མ་གྲུབ་
ཅེས་པའོ། །༼མ་དཔེ་མི་གསལ།༽ཁམས་གཞན་ལ་ནམ་མཁའ་འགོག་པའི་རིགས་པ་
སྦྱར་བ་ན། དེ་ཕྱིར་ནམ་མཁའ་ཨེ་དེ་པ་ཚིགས་བཅད་གཅིག་སྟེ། ནམ་མཁའ་
དངོས་པོ་ལ་སོགས་པ་བཞི་ཆར་དུ་མ་གྲུབ་པ་ལྟར། སའི་ཁམས་ལ་སོགས་པ་ལྔ་
ཡང་དེ་བཞི་ཆར་དུ་མ་གྲུབ་སྟེ་རིགས་པ་གོང་དུ་མཚུངས་ཞེས་པའོ། །ལྔ་པ་དངོས་
པོར་འཛིན་པའི་གདོན་གྱིས་ཟིན་པ་རྣམས་ལ་མྱ་ངན་ལས་འདས་པའི་མ་མེད་་་་་་་
༩༤

༅།།འདོད་ཆགས་དང་ཆགས་པ་བརྟག་པའི་རབ་བྱེད།
ཅེས་འདོམས་པ། བློ་ཆུང་གང་ལ་སོགས་པ་སྟེ། །བློ་ཆུང་གང་གིས་མི་མཐོང་ངོ་། །
གང་གིས་མཐོང་ཞེ་ན། བལྟ་བྱ་ལ་སོགས་པ་སྟེ། བལྟ་བར་བྱ་བ་གནས་སྐབས་སྐྱེ་
རྒ་ལ་སོགས་པའི་སྡུག་བསྔལ་ཉེ་བར་ཞི་བ་མཐར་ཐུག་སྤྲོས་པ་མཐའ་དག་ཉེ་བར་་་
ཞི་བ་མི་མཐོང་ཞེས་པའོ། །རྒྱུ་མཚན་གང་གིས་མི་འཐད་ཅེ་ན། གང་དག་དངོས་པོ་
ཨེ་དེ་པ་སྟེ། རྟག་ཆད་དུ་ལྟ་བས་སྒྲོ་སྐུར་གྱི་ལྟ་བ་དང་ལྡན་པས་མི་མཐོང་ཞེས་་་
པའོ། །ཁམས་བརྟག་པ་རྫོགས་སོ།། །།
༈ དྲུག་པ་འདོད་ཆགས་དང་ཆགས་པ་བརྟག་པའི་རབ་ཏུ་བྱེད་པ་ལ་དོན་གསུམ་སྟེ།
གཞལ་བྱ་ཉེ་བར་དགོད་པ་དང༌། ལེའུའི་འབྲེལ་རྣམ་པར་གཞག་པ་དང༌། སོ་སོ་
ནས་གཏན་ལ་དབབ་པའོ། །དང་པོ་ནི་རབ་ཏུ་བྱེད་པ་འདི་ལ་དོན་གསུམ་སྟེ།
འདོད་ཆགས་དང་ཆགས་པ་རྒྱུ་འབྲས་སྔ་ཕྱི་བ་ཡིན་པ་དགག་པ་དང་། དུས་མཉམ་
པ་ཡིན་པ་དགག་པ་དང༌། རིགས་པ་དེ་ཉིད་དངོས་པོ་གཞན་ལ་སྦྱར་བའོ།།གཉིས་
པ་ནི་ཁམས་བརྟག་པའི་རྗེས་ལ་འདི་སྟོན་པའི་འབྲེལ་བ་ཅི་ལྟར་ཞེ་ན། དེ་ལ་བྱེ་
བྲག་སྨྲ་བ་ཨེ་དེ་པ་ན་རེ་མདོ་ལས་ཕུང་པོ་ལྔ་པོ་འདི་དག་ནི་ཆགས་པའི་རྩ་བ་ཅན་་་་
ནོ་ཞེས་གསུངས་པས། འདོད་ཆགས་དང་ཆགས་པ་རྒྱུར་གསུངས་ཕུང་པོ་དང་་་་
ཁམས་ཨེ་དེ་པ་འབྲས་བུར་གསུངས་པས་ན། རྒྱུ་འདོད་ཆགས་དང་ཆགས་པ་ཡོད་
པའི་ཕྱིར་འབྲས་པུ་ཕུང་པོ་དང་ཁམས་དང་སྐྱེ་མཆེད་ཡོད་པས་དེ་དག་་་་་་་་་་་་་
འཐད་དོ་ཞེས། ཟེར་བའི་ལན་དུ། རྒྱུ་འདོད་ཆགས་དང་ཆགས་པ་ཡོད་པར་
གསུངས་པ་ལ་ཀུན་རྫོབ་ཙམ་དུ་ཡིན་གྱི་དོན་དམ་པར་དེ་གཉིས་ཡོད་པ་ནི་གཏན་
ཚིགས་མ་གྲུབ་ཅེས་བསྟན་པའི་ཕྱིར། འདི་དེའི་རྗེས་སུ་གསུངས་པའོ། །གསུམ་པ་
སོ་སོ་ནས་གཏན་ལ་དབབ་པ་ལས་སྔ་མ་ལྟར་དོན་གསུམ་ལས་དང་པོ། མེ་༼མ་དཔེ་
༩༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མི་གསལ།༽བ་ལྟར་རྒྱུ་འབྲས་སྔ་ཕྱི་བ་དགག་པ་ནི་དང་པོའི་ཚིགས་ཤད་བཞི་པས་་་་་་
སྟོན་ཏེ། འདོད་ཆགས་ཞེས་པ་ནི་སེམས་བྱུང་ཞེན་པའི་རྣམ་པ་ཅན་ཡིན་ལ། ཆགས་
པ་ནི་དེའི་རྟེན་༼མ་དཔེ་མི་གསལ།༽བྱའོ། །དེ་ལ་རྒྱུ་འབྲས་སུ་འདོད་ན་བརྟག་པ་་་་་་
གཉིས། མེ་དུད་ལྟར་སྔ་ཕྱི་བ་རྒྱུ་འབྲས་སུ་ཡོད་དམ། འོད་དང་འོད་ཟེར་ལྟར་དུས་
མཉམ་པ་རྒྱུ་འབྲས་སུ་འདོད། དང་པོ་ལྟར་འདོད་དོ་ཞེ་ན་༼མ་དཔེ་མི་གསལ།༽འདོད་
ཆགས་འབྲས་བུ་རྒྱུ་ཆགས་པར་བྱས་ནས་སྔ་ཕྱི་འདོད་དམ། འོན་ཏེ་འབྲས་བུ་་
ཆགས་པ་ལ་བྱས་ནས་རྒྱུ་འདོད་ཆགས་སུ་བྱས་ནས་སྔ་ཕྱིར་འདོད། དེ་ལ་དང་པོ་
༼མ་དཔེ་མི་གསལ།༽ནི་གལ་ཏེ་འདོད་ཆགས་ཨེ་དེ་པ་ཚིགས་ཤད་ཕྱེད་དང་གཉིས་ཏེ།
འབྲས་བུ་འདོད་ཆགས་ཀྱི་སྔ་རོལ་ནས་དེ་ཡོད་པའི་རྒྱུ་ཆགས་པ་ཡོད་པར་འདོད་ན།
དེ་ལ་བརྟེན་ནས་བྱས་འབྲས་༼མ་དཔེ་མི་གསལ།༽འདོད་ཆགས་བྱུང་བར་འདོད་ན།
དགྲ་བཅོམ་པ་ཆོས་ཅན། དེ་ལ་འདོད་ཆགས་ཡོད་པར་ཐལ། རྒྱུ་འདོད་ཆགས་ཡོད་
པའི་ཕྱིར་རོ་རྒྱུ་ཆགས་པ་མེད་དོ་ཞེ་ན། དེ་ལྟར་༼མ་དཔེ་མི་གསལ།༽འདོད་ཆགས་ནི་མི་
འབྱུང་མོད་ཀྱི། དགྲ་བཅོམ་པ་སེམས་མེད་བེམ་པོར་ཐལ་ལོ། །དེས་ན་དགྲ་བཅོམ་
པའི་དུས་ན་རྒྱུ་ཆགས་པ་ཡོད་ཀྱང་འདོད་ཆགས་གཏན་མི་འབྱུང་བས་འདི་ཡོད་ན་་་་
ཡོད་པའི་རྗེས་འགྲོ་མེད་པས། ལྡོག་པ་ཡང་མི་འཐད་པས་རྒྱུ་འབྲས་སུ་དེ་གཉིས་མི་
འཐད་ཅེས་པའོ། །བརྟག་པ་གཉིས་པ་འགོག་པ་ནི་ཆགས་པ་ལ་ཡང་འདོད་ཆགས་
ཨེ་དེ་པའི་ཚིག་ཤད་གཉིས་ཏེ། རྒྱ་དཔེ་ལ་རྐང་པ་དང་པོ་གཉིས་ལས་མེད་ལྷག་མ་
ནི་ལོ་ཙཱ་བ་ཅོག་རོས་རྐང་པ་གཉིས་པོའི་བཤད་པ་གཞུང་དུ་བཅུག་པ་ཡིན་པ
ཚིག་ཤད་དང་པོ་གཅིག་བཅུག་པ་མི་སྟོ་སྟེ། ཐ་མ་གཉིས་པོ་འདོད་ཆགས་ལ་ཡང་
ཞེས་པ་གཉིས་གཏན་གཞུག་མི་ཐང་སྟེ། དེ་ལྟ་ཐུག་མེད་དུ་འགྱུར་ཏེ། དེ་གཉིས་ཀྱི་

༄༅།།འདོད་ཆགས་དང་ཆགས་པ་བརྟག་པའི་རབ་བྱེད།
བཤད་པ་གོང་དུ་བྱས་པ་ཉིད་ཡང་བྲི་དགོས་ཏེ། དེའི་གཤམ་དུ་ཡང་ཆགས་ཅན་ལ་
ཡང་བྲི་དགོས་པར་འགྱུར་བས་ཤེའོ། །དེས་ན་རྐང་བ་ཐ་མ་གཉིས་ཕྱི་ལ་གཏང༌།
རྐང་པ་དང་པོ་བཞི་རྒྱ་དཔེ་ལ་མེད་ཀྱང་བཤད་པ་བྲིས་པ་ཡིན་པས་མི་སྟོ་ཞེའོ། །
འབྲས་བུ་ཆགས་པ་ལ་བྱས་ནས་རྒྱུ་འདོད་ཆགས་ཡིན་པར་འདོད་ན་ཡང་འབྲས་བུ་
ཆགས་པ་ལ་རྒྱུ་འདོད་ཆགས་ཡོད་དམ་མེད་པ་ཡང་གོང་གི་རིམ་པ་དང་མཚུངས་་་་་་
ཞེས་པའོ། །མཚུངས་ལུགས་ཅི་ལྟར་ཞེ་ན། དེ་གཉིས་ཀྱི་དོན་མཚུངས་ལུགས་ཉིད་
བཤད་པ་གལ་ཏེ་ཆགས་པ་ཨེ་དེ་བའི་འབྲས་བུ་ཆགས་པའི་སྔ་རོལ་ན་དེ་མེད་པའི་་
རྒྱུ་འདོད་ཆགས་ཡོད་ལ། དེ་ལ་བརྟེན་ནས་ཕྱིས་འབྲས་བུ་ཆགས་པ་ཡོ་པར་་་་
འདོད་ན། དགྲ་བཅོམ་པ་ཆོས་ཅན། ཆགས་པ་ཡོད་པར་ཐལ་ཏེ། རྒྱུ་འདོད་ཆགས་
སྔར་ཡོད་པའི་ཕྱིར་རོ། ། རྒྱུ་འདོད་ཆགས་དགྲ་བཅོམ་པ་ལ་ཡོད་པ་མ་གྲུབ་སྟེ། མེད་
པས་ཆགས་པ་མི་འབྱུང་ངོ་ཞེ་ན། ལན་དུ་འདོད་ཆགས་མེད་པ་གཉིས་སྨོས་ཏེ། དེ་
མེད་ན་འབྲས་བུ་ཆགས་པ་ཡོད་པར་ག་ལ་འགྱུར་ཏེ། དེ་ནི་མི་འགྱུར་བ་བདེན་མོད་
ཀྱི་དེ་ལྟ་ན་དགྲ་བཅོམ་པ་སེམས་མེད་བེམ་པོར་ཐལ་ལོ་ཆས་པའོ། །གཉིས་པ་ནོར་
བུ་དང་ནོར་བུའི་འོད་ལྟར་འདོད་ཆགས་དང་རྒྱུ་འབྲས་དུས་མཉམ་པ་ཡིན་ནོ་ཞེ་ན་་་་
ཟེར་བ་འགོག་པ་ནི། འདོད་ཆགས་དང་ནི་ལ་ཨེ་དེ་པ་ཚིགས་བཅད་དྲུག་དང་རྐང་
པ་གསུམ་གྱིས་སྟོན་ནོ། །དེ་ལ་འདོད་ཆགས་དང་ཆགས་པ་ལྷན་ཅིག་ཏུ་སྟེ་དུས་་
མཉམ་དུ་སྐྱེ་བར་མི་རིགས་སོ། །ཞེས་པ་རྐང་པ་དང་པོ་གཉིས་ཀྱིས་བསྟན་ཏོ། །མི་
རིགས་པ་མེད་དེ་དུས་མཉམ་དུ་སྐྱེའོ་ཞེ་ན། འདི་ལྟར་ལ་སོགས་པ་སྨོས་ཏེ་དུས་
མཉམ་དུ་སྐྱེས་པའི་ཕྱིར་ཕན་ཚུན་དུ་གཅིག་ལ་གཅིག་ལྟོས་པ་མེད་པར་ཐལ་བས་ན་
རྒྱུ་འབྲས་སུ་འགལ་ཞེས་པའོ། །གཞན་ཡང་འདོད་ཆགས་དང་ཆགས་པ་ལྡན་
༩༧

༄༅།།དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཅིག་པ་དུས་མཉམ་དུ་འདོད་ན་དེ་གཉིས་གཅིག་པར་བྱས་ནས་ལྷན་ཅིག་པར་་་་་
འདོད་དམ། འོན་ཏེ་ཐ་དད་པར་བྱས་ལྷན་ཅིག་པར་འདོད། དེ་ལས་དང་པོ་མི་་་
འཐད་ཅེས་པ་གཅིག་ཉིད་ཅེས་པའི་རྐང་པ་གཉིས་ཏེ། འདོད་ཆགས་པ་གཅིག་ལ་
ལྷན་ཅིག་པ་དུས་མཉམ་པའི་དོན་མེད་དེ། ལྷན་ཅིག་པའི་དོན་མཉམ་པ་ནི་ཐ་དད་
པ་གཉིས་ལ་འཐད་པ་ལ་གཅིག་པོ་དེ་ཉིད་དེ་ཉིད་དང་ལྷན་ཅིག་པར་མི་འཐད་པས་
༑གཉིས་པ་འགོག་པ་ཅི་སྟེ་ཐ་དད་ཅེས་པ་གཉིས་ཏེ་འདོད་ཆགས་དང་ཆགས་
པ་གཉིས་ཐ་དད་ན་ཡང་ལྷན་ཅིག་པའི་དོན་དུ་མཉམ་པ་མི་འཐད་དེ། དེ་གཉིས་
ཕན་ཚུན་མི་ལྟོས་པར་འདོད་ན་དུས་མཉམ་པ་སྲིད་ཀྱང་དེས་དེ་གཉིས་རྒྱུ་འབྲས་སུ་
མི་འཐད་ལ། རྒྱུ་འབྲས་སུ་འདོད་པས་ན་འབྲས་བུ་རྒྱུ་ལ་ལྟོས་པར་འདོད་དགོས་
པས་ན་ཐ་དད་པ་ཡིན་པས་ལྷན་ཅིག་པ་དུས་ཀྱི་དོན་དུ་ཅི་ལྟར་འགྱུར་ཏེ་མི་འགྱུར་་་་
རོ༑ ༑གལ་ཏེ་ཐ་དད་པ་ལྷན་ཅིག་ཏུ་འགྱུར་ན་གྲང་རེག་ཚ་རེག་གཉིས་ཀྱང་ལྷན་
ཅིག་པར་འགྱུར་ཞེས་པའོ། །གྲང་རེག་ཚ་རེག་ཐ་དད་ཀྱང་འགལ་བ་ཡིན་པས་ལྷན་
ཅིག་པར་མི་འཐད་པ་ཡིན་པས་འགལ་བའི་གྲོགས་མེད་པ་ལ་ལྷན་ཅིག་པ་འཐད་དོ་
ཞེ་ན། ལན་ལ་བརྟག་པ་གཉིས་ཏེ། གྲོགས་མེད་པའི་གཅིག་ལ་ལྷན་ཅིག་པར་་
འདོད་དམ། ཐ་དད་པ་ལ་ལྷན་ཅིག་པར་འདོད། དང་པོ་མི་འཐད་ཅེས་པ་གལ་ཏེ་
གཅིག་པུ་ཞེས་པ་གཉིས་ཏེ་གཅིག་པུ་སྟེ། ཕ་ལྟ་བུ་ཆོས་ཅན། ལྷན་ཅིག་པ་དེར་
འགྱུར་རོ། །ཅིའི་ཕྱིར་ཞེ་ན། གྲོགས་མེད་པར་ཡང་སྟེ། གྲོགས་མེད་པའི་ཕྱིར་ཅེས་
པའོ། །བརྟག་པ་གཉིས་པ་འགོག་པ་གལ་ཏེ་ཐ་དད་ལ་སོགས་པ་སྟེ། གྲོགས་མེད་
པའི་ཐ་དད་པ་ལ་ལྷན་པ་ཡོད་པར་འདོད་ན་གྲང་རེག་ཚ་རེག་ལྟ་བུའི་ཐ་ད་པ་་་་་
ཆོས་ཅན། ལྷན་ཅིག་པ་དེར་འགྱུར་ཏེ། གྲོགས་མེད་པའི་ཕྱིར་ཏེ། གྲང་རེག་ལ་ཚ་
༩༨

༄༅། །འདོད་ཆགས་དང་ཆགས་པ་བརྟག་པའི་རབ་བྱེད།
རེག་གྲོགས་མེད་ལ། ཚ་རེག་ལ་གྲང་རེག་གི་གྲོགས་མེད་པས་ཞེས་པའོ། །མ་ཡིན་
ཏེ༑ གྲང་རེག་ཚ་རེག་འགལ་བས་ལྷན་པ་མེད་པ་ཡིན། མི་འགལ་བ་ལ་ལྷན་
གཅིག་པ་ཡོད་དེ་དཔེར་ན་བུམ་སྣམ་བཞིན་ནོ། །འདོད་ཆགས་དང་ཆགས་པ་་་་
གཉིས་ཀྱང་མི་འགལ་བའི་ཐ་དད་པ་ཡིན་པས་ལྷན་ཅིག་པ་འཐད་དོ་ཞེ་ན། ལན་དུ་
གལ་ཏེ་ཐ་དད་ལྷན་ཅིག་ན་ཞེས་པ་ལ་སོགས་པ་སྨོས་ཏེ། མི་འགལ་བ་ཐ་དད་པ་
ལྷན་ཅིག་ཏུ་འདོད་ན་ལྷན་ཅིག་ཙམ་དུ་རུང་སྟེ་དཔེར་ན་བུམ་སྣམ་བཞིན་དུ་ཡིན་པ་་་
ལ་ཁྱེད་ཀྱི་འདོད་ཆགས་དང་ཆགས་པ་གཉིས་རྒྱུ་འབྲས་སུ་འདོད་པས་ཐད་ད་པ་་་་་
ལྷན་ཅིག་ཏུ་མི་རུང་སྟེ། རྒྱུ་ལས་འབྲས་བུ་ལྟོས་དགོས་པས་ལྷན་ཅིག་པ་མི་འཐད་
པས་ན་འདོད་ཆགས་དང་ཆགས་པ་ལྷན་ཅིག་པ་ཅི་ཞིག་ཡིན་ཞེས་པའོ། །ཐ་དད་
ཉིད་དུ་གྲུབ་འགྱུར་ན་ལ་སོགས་པ་ནི་རྒྱུ་འབྲས་སུ་མི་འདོད་པ་ཐ་དད་པ་འགལ་བ་་
མེད་པ་ཡིན་ན། དེ་གཉིས་ལྷན་ཅིག་ཏུ་འགྱུར་ཏེ་བུམ་སྣམ་བཞིན་ཞེས་པའོ། །
གཞན་ཡང་འདོད་ཆགས་དང་ཆགས་པ་གཉིས་སོ་སོ་ཐ་དད་དུ་གྲུབ་ནས་ལྷན་ཅིག་་་་
དམིགས་པ་ངེས་པར་འདོད་དམ། དེ་གཉིས་ཐ་མི་དད་དུ་གྲུབ་ནས་ལྷ་ཅིག་་་་་་
གནས་པར་འདོད། །དང་པོ་འགོག་པ་གལ་ཏེ་ཨེདེ་པ་སྟེ་དེ་གཉིས་ཐ་དད་དུ་གྲུབ་
ན་ཕན་ཚུན་རག་མ་ལས་པས་རྒྱུ་འབྲས་སུ་མི་འཐད་པས་དེ་གཉིས་ལྷན་ཅིག་་་་་་་་
དམིགས་པ་ངེས་པར་ཅིའི་ཕྱིར་རྟོག་སྟེ། དེ་བརྟགས་པས་དོན་མེད་དེ་རྒྱུ་འབྲས་སུ་
མི་འགྲུབ་ཅེས་པའོ། །གཉིས་པ་འགོག་པ་ཐ་དད་གྲུབ་པར་མ་གྱུར་ཨེ་དེ་པ་སྟེ་་་་
འདོད་ཆགས་དང་ཆགས་པ་ཐ་དད་དུ་མ་གྲུབ་ཀྱི་ཐ་མི་དད་དུ་གྲུབ་པར་འདོད་ན།
ཐ་མི་དད་དུ་གྲུབ་པས་ལྷན་ཅིག་པར་འདོད་དམ་སྟེ། དེ་ལྟར་འདོད་ན་འདོད་ཆགས་
དང་ཆགས་པ་གཉིས་ཐ་དད་དུ་མ་གྲུབ་པའི་ཕྱིར་ལྷན་ཅིག་པར་མི་འགྲུབ་སྟེ། ༼ཐ་
༩¢

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དད་དངོས་པོ། མཆན།༽ལྡན་ཞེས་པའི་དོན་ནི་ཐ་དད་པ་ལ་འགའ་ན་འཇུག་པས་སོ་ཞེས་
པའོ། །གཉིས་པ་ཆགས་དང་འདོད་ཆགས་གཉིས་རྒྱུ་འབྲས་སྔ་ཕྱི་དང་དུས་མཉམ་
པར་མི་འཐད་པའི་རིགས་པ་དངོས་པོ་ཐམས་ཅད་ལ་བསྒྲེ་བ་སྟོན་པ་དེ་ལྟར་འདོད་་
ཆགས་ཆགས་པ་དང་ལ་སོགས་པའོ། །འདོད་ཆགས་དང་ཆགས་པ་བརྟག་པའི་་
རབ་ཏུ་བྱེད་པ་རྫོགས་སོ།། །།
༈ བདུན་པ་སྐྱེ་བ་དང་གནས་པ་དང་འཇིག་པ་བརྟག་པའི་རབ་ཏུ་བྱེད་པ་འདི་ལ་་་་་་
དོན་དུ་གསུམ་སྟེ། གཞལ་བྱ་ཉེ་བར་དགོད་པ་དང༌། ལེའུ་རྣམས་ཀྱི་འབྲེལ་རྣམ་
པར་གཞག་པ་དང༌། གཞུང་སོ་སོར་བཤད་པའོ། །དང་པོ་ནི་དོན་གསུམ་གྱིས་སྟོན
ཏེ༑ སྤྱིར་བརྟག་པ་བྱས་པའི་སྒོ་ནས་སྐྱེ་བ་ལ་སོགས་པ་དགག་པ་དང༌། སོ་སོར་
བརྟག་པ་བྱས་པའི་སྒོ་ནས། དགག་པ་དང༌། སྔར་གྱི་དོན་བསྡུས་པའི་སྒོ་ནས་
དངོས་པོ་གཞན་ལ་སྦྱར་བའོ། །དང་པོ་ལ་དོན་གསུམ་སྟེ། སྐྱེ་བ་དགག་པའི་མ་
བརྟག་པ་བྱས་པའི་སྒོ་ནས་སྤྱིར་དགག་པ་དང༌། སོ་སོ་བ་དང་འདུས་པ་ལ་བརྟག་པ་
བྱས་པའི་སྒོ་ནས་སྤྱིར་དགག་པ་དང༌། མཚན་ཉིད་གསུམ་ཅར་ལ་བརྟག་པ་བྱས་
པའི་སྒོ་ནས་དགག་པའོ། །གཉིས་པ་ལ་གསུམ་སྟེ། སྐྱེ་བ་དགག་པ་དང༌། གནས་
པ་དགག་པ་དང༌། མི་རྟག་པ་དགག་པའོ། །དོན་གཉིས་པ་ལ་འདོད་ཆགས་དང་
ཆགས་པ་བརྟག་པའི་འོག་ཏུ་སྐྱེ་བ་ལ་སོགས་པའི་བརྟག་པ་བཤད་པའི་འབྲེལ་བ་ཅི་
ཞེ་ན། འབྲེལ་བ་ནི་གོང་དུ་ཕུང་པོ་ཁམས་དང་སྟེ་མཆེད་བཀག་པ་ལ་ཕྱི་ནས་གཞན་
དག་ན་རེ་ཕུང་པོ་ཨེདེ་པ་འདུས་བྱས་སམ་འདུས་མ་བྱས་ཡིན། དང་པོ་ལྟར་ན་་
འདུས་བྱས་ཀྱི་མཚན་ཉིད་སྐྱེ་བ་ལ་སོགས་པ་ཡིན་པར་མདོ་ནས་གསུངས་པས་ན་་་་་
སྐྱེ་ཨེ་དེ་བའི་འདུས་བྱས་ཀྱི་མཚན་ཉིད་ཡོད་པས་ཕུང་པོ་ལ་སོགས་པའི་འདུས་བྱས་
༡༠༠

༄༅། །སྐྱེ་གནས་ཆགས་པ་བརྟག་པའི་རབ་བྱེད།
དགག་ཏུ་མི་བཏུབ་བོ་ཞེས་དགོས་པ་དགག་པ་ཕྱིར་དེའི་རྗེས་སུ་འདི་གསུངས་
པའོ། །མདོ་ལས་སྐྱེ་བ་ཨེ་དེ་པ་གསུངས་པའི་ཀུན་རྫོབ་ཙམ་དུ་ཡིན་གྱི་དོན་དམ་
པར་སྐྱེ་བ་ཨེ་དེ་པ་ཡོད་ནས་གསུངས་པ་མ་ཡིན་པས་སྐྱེ་བ་ལ་སོགས་པ་དོན་དམ་་་་་་
པར་ཡོད་པའི་གཏན་ཚིགས་མ་གྲུབ་ཅེས་སྟོན་པའི་དོན་དུའོ། །གསུམ་པ་སོ་སོ་ནས་
བཤད་པའི་ལས་དང་པོ་སྤྱིར་བརྟག་པ་བྱས་པའི་སྒོ་ནས་སྐྱེ་བ་ཨེད་པའི་དགག་པ་་་་
ལ་གསུམ་ལས་དང་པོ་སྐྱེ་བ་ལ་བརྟག་པ་བྱས་པའི་སྒོ་ནས་སྐྱེ་བ་དགག་པ་ནི་གལ་་་་
ཏེ་སྐྱེ་བ་འདུས་བྱས་ན་ཨེ་དེ་པའི་ཚིག་ཤད་གཅིག་སྟེ། འདུས་བྱས་ཀྱི་མཚན་ཉིད་
སྐྱེ་བ་དེ་འདུས་བྱས་སམ། འོན་ཏེ་འདུས་མ་བྱས་ཡིན། དང་པོ་ལྟར་ན་དེ་ཉིད་ལ་
འདུས་བྱས་ཀྱི་མཚན་ཉིད་གསུམ་དང་ལྡན་དགོས་པས། འགྱུར་བས་ན་མཚན་་་་
གཞིར་འགྱུར་བས་མཚན་ཉིད་མི་འཐད་དོ་ཞེས་རྐང་པ་དང་པོ་གཉིས་སོ། །བརྟག་
པ་གཉིས་པ་ལྟར་ན་འདུས་མ་བྱས་སུ་འདོད་ན། འདུས་མ་བྱས་འདུས་མ་བྱས་ཀྱི་
མཚན་ཉིད་དུ་འགལ་ཏེ། གྲང་རེག་ཚ་རེག་ཏུ་འགལ་བ་བཞིན་ནོ་ཞེས་པ་ཕྱེད་འོག་
མའོ། །གཉིས་པ་སོ་སོ་བ་དང་འདུས་པའི་སྒོ་ནས་བརྟག་པ་བྱས་ཏེ་སྤྱིར་འགོག་པ་
ནི༑ སྐྱེ་བ་ཨེ་དེ་པ་གསུམ་ཨེ་དེ་པ་སྟེ། འདུས་བྱས་ཀྱི་མཚན་ཉིད་དེ་གསུམ་སོ་སོ་
བས་ཡོང་ངམ་འོན་ཏེ་གསུམ་པ་ཚོགས་པའི་མཚན་ཉིད་དུ་དགོས། དང་པོ་ལྟར་ན་
འདུས་བྱས་ཀྱི་མཚན་ཉིད་དུ་མི་གནས་ཏེ། དེ་ལ་དང་པོ་སྐྱེ་བ་གཅིག་པུས་འདུས་
བྱས་ཀྱི་མཚན་ཉིད་དུ་འདོད་ན་ཁྱབ་ཆེས་པར་འགྱུར་ཏེ། སྐྱེ་བ་དང་ཡོད་པ་ནི་རྣམ་
གྲངས་པ་ཡིན་པས་འདུས་མ་བྱས་ནམ་མཁའ་ལ་ཡང་ཡོད་པ་ཡིན་པ་སྐྱེ་བ་་་་་་་་
འགག་པས་སོ། །གནས་པ་གཅིག་པུ་འདུས་བྱས་ཀྱི་མཚན་ཉིད་དུ་མི་སྲིད་དེ། སྐྱེ་
བ་མེད་ན་གནས་པ་ཉིད་མི་འཐད་དེ་དེའི་སྔོན་དུ་སྐྱེ་བ་འགྲོ་བས་སོ། །མི་རྟག་པ་
༡༠༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཅིག་པུ་ཡང་མི་སྲིད་དེ་སྐྱེ་བ་དང་གནས་པ་མེད་པའི་མི་རྟག་པ་མི་འཐད་པས་སོ།།
དེས་ན་སོ་སོ་བས་འདུས་བྱས་ཀྱི་མཚན་ཉིད་མི་ནུས་སོ། །འདུས་བྱས་ཀྱི་མཚན་
ཉིད་ནི་གསུམ་ཅར་ཚོགས་པ་ཡིན་ཏེ། གསུམ་ཅར་འདུས་པ་ཡིན་ནོ་ཞེ་ན། འདུས་
པ་ཡིན་ན་ཡང་ཞེས་སྨོས་ཏེ་བརྟག་པ་གཉིས་པ་འདི་ཡང་མི་འཐད་དེ། འདུས་པ་
མཚན་ཉིད་དུ་མི་སྲིད་དེ། དང་པོ་སྐྱེ་བར་དུ་གནས་ཐ་མར་འགག་པས་གཅིག་ཡོད་
པ་ན་གཉིས་ཡོད་མི་སྲིད་པས་གསུམ་ཚོགས་ཤིང་འདུས་པ་མི་སྲིད་པས། གསུམ་པ་
ཚོགས་པའི་འང་མཚན་ཉིད་དུ་མི་འཐད་ཅེས་པའོ། །གསུམ་པ་ཚོགས་པ་མཚན་
ཉིད་གསུམ་ཅར་ལ་བརྟག་པ་བྱས་པའི་སྒོ་ནས་སྤྱིར་དགག་པ་ནི། སྐྱེ་བ་དང་གནས་
དང་ལས་སོགས་པ་སྟེ། སྐྱེ་བ་ཨེ་དེ་པའི་མཚན་ཉིད་གསུམ་པོ་དེ་ལ་འདུས་བྱས་ཀྱི་
མཚན་ཉྀད་གཞན་ཡོད་དམ་མེད། དང་པོ་ལྟར་ན་ཡང་མཚན་ཉིད་ཐུག་མེད་དུ་ཐལ་
ཏེ་མཚན་ཉིད་གཞན་དེ་ལ་ཡང་མཚན་ཉིད་གཞན་དགོས་ལ་དེ་ལ་ཡང་གཞན་
དགོས་པས་སོ། །བརྟག་པ་གཉིས་པ་ལྟར་ན་འདུས་བྱས་ཀྱི་མཚན་ཉིད་མེད་པས་
འདུས་བྱས་མ་ཡིན་པར་ཐལ། ཞེས་པའོ། །མེད་ན་ཞེས་པའོ། །དོན་དམ་པ་སོ་སོར་
བརྟག་པ་བྱས་པའི་སྒོ་ནས་དགག་པ་ལ་གསུམ་ལས་དང་པོ་སྐྱེ་བ་ལ་བརྟག་པ་བྱས་
པའི་སྒོ་ནས་དགག་པ་ལ་གཉིས་ཏེ། འཕགས་པ་མང་པོ་བཀུར་བའི་འདོད་པའི་
རྗེས་སུ་བརྗོད་པའི་སྒོ་ནས་སུན་དབྱུང་བ་དང་། ཀུ་ལན་ཏ་བྱེ་བྲག་སྨྲ་བའི་རྗེས་སུ་
བརྗོད་ནས་སུན་དབྱུང་བའོ། །དང་པོ་སྟོན་པ་ལ་རྒོལ་བ་ཕྱོགས་སྔ་མ་དགོད་པ་
དང༌། དེ་སུན་དབྱུང་བ་གཉིས་ལས། དང་པོ་ནི་སྐྱེ་བའི་སྐྱེ་བ་ཨེདེ་བ་ཚིག་ཤད་
གཅིག་སྟེ། མང་པོས་བཀུར་བའི་བྱེ་བྲག་སྨྲ་བ་རྣམས་འདུས་བྱས་བུམ་པ་ལྟ་བུ་ལ་
མཚན་ཉིད་བདུན། རྗེས་ཀྱི་མཚན་ཉིད་བདུན་སྟེ་བཅུ་བཞིར་འདོད། དེ་ལ་འདུས་
༡༠༢

༄༅། །སྐྱེ་གནས་ཆགས་པ་བརྟག་པའི་རབ་བྱེད།
བྱས་ཀྱི་མཚན་གཞི་ལ་གཉིས། རྣམ་པར་བྱང་བ་དང༌། ཀུན་ནས་ཉོན་མོངས་པའོ།།
དེ་གཉིས་ལ་མཚན་ཉིད་བཅུ་བཞི་ལ་༼ མ་དཔེ་མི་གསལ།༽བ་ནི་མཚན་གཞི་དང་བཅོ་ལྔ་
ཡོད་པར་འདོད་དེ། རྣམ་བྱང་གི་མཚན་ཉིད་བདུན་ནི་སྐྱེ་བ་དང་ལྡན་པ་དང༌།
གནས་པ་དང༌། རྒ་བ་དང་། མི་རྟག་པ་དང་ཡང་དག་པར་མོས་པ་དང༌། ངེས་པར་
འབྱུང་བའོ། །རྗེས་ཀྱི་བདུན་ནི་སྐྱེ་བའི་སྐྱེ་བ་ནས་ངེས་པར་འབྱུང་བའི་ངེས་པར་
འབྱུང བའི་བར་དུ་བདུན་ནོ། །ཀུན་ནས་ཉོན་མོངས་པའི་མཚན་ཉིད་བདུན་ནི་སྔ་མ་
དང་ཕལ་ཆེར་འདྲ་མོད་ཀྱི་ཡང་དག་པར་མོས་པའི་དོད་པོར་ལོག་པར་མོས་པ་ཞེས་་
པའོ། །ངེས་པར་འབྱུང་བའི་དོད་པོ་ངེས་འབྱུང་མ་ཡིན་པའི་གཞན་སྔར་གྱི་བཞིན་
ནོ༑ ༑དེ་ལ་སྐྱེ་བ་ལྟ་བུས་རང་མ་གཏོགས་པ་བཅུ་བཞི་བསྐྱེད་། དངོས་ཀྱི་སྐྱེ་བས་
རྩ་བའི་སྐྱེ་བ་སྐྱེད། ལྷག་མ་དྲུག་གིས་ཀྱང་བཅུ་བཞི་ངེས་པར་འབྱུངབ་དང་། འབྱུང་
བ་མ་ཡིན་པའི་བར་དུ་དེ་དག་འབྱེད། དེ་དག་རྗེས་ཀྱི་པ༼མ་དཔེ་མི་གསལ།༽མ་བགྱིས་
བྱེད་པས་ཐུག་མེད་ཀྱི་སྐྱོན་དང་འདུས་མ་བྱས་སུ་ཐལ་བའི་སྐྱོན་མི་འོང་ཞེས་ཤེའོ།།
སྐྱེ་བ་ཨེ་དེ་བ་རེ་རེ་བ་མཚན་ཉིད་གསུམ་ཡང་ཡོད་དོ་ཞེ་ན་ཞེའོ། །ཁ་ཅིག་དེ་དག་
སྐྱེ་བའི་སྐྱེ་ཨེ་དེ། དེ་ཆོས་བརྒྱད་དང་གཅིག་ལ་འཇུག་ཅེས་འདོད་དེ། མཚན་ཉིད་
བཞི་རྗེས་ཀྱི་བཞི་སྟེ་བརྒྱད། མཚན་གཞི་བུམ་པ་ལྟ་བུ་དང་རྒྱུ་ལས་སྐྱེ་བས་རང་མ་
གཏོགས་པ་མཚན་ཉིད་བདུན་མཚན་གཞི་དང་བརྒྱད་བསྐྱེད་གནས་པ་དང་རྒས་པ་་་
དང་མི་རྟག་པར་རིམ་པ་བཞིན་བྱེད་ལ། མཚན་ཉིད་བཞི་པོ་སྐྱེ་བ་དང་གནས་པ་ཨེ་
དེ་པར་རྗེས་ཀྱི་མཚན་ཉིད་བཞི་པས་སོ་སོར་བྱེད་པས་ཐུག་མེད་དུ་འདུས་མ་བྱས་་་་་
སུ་འགྱུར་བའི་ཉེས་པ་མེད་ཅེས་བརྒལ་བའོ། །དེ་ཡང་གཞུང་དང་སྦྱར་ན་རྐང་པ་
དང་པོ་གཉིས་ཀྱིས་རྗེས་ཀྱི་སྐྱེ་བ་ཨེ་དེ་པའི་རྩ་བ་ཨེ་དེ་བའི་མཚན་ཉིད་བཞི་སྐྱེད་པ་
༡༠༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཨེ་དེ་པར་བྱེད་ཅེས་པའོ། །ཕྱེད་གོང་མས་རྩ་བའི་སྐྱེ་བ་ལ་སོགས་པ་མཚན་ཉིད་
བཞིས་སྐྱེ་བའི་སྐྱེ་བ་ལ་སོགས་པ་རྗེས་ཀྱི་མཚན་ཉིད་བཞི་སྐྱེ་བ་ཨེ་དེ་བར་བྱེད་ཅེས་
པའོ། །དེ་སུན་དབྱུང་བ་ནི་གལ་ཏེ་ཁྱོད་ཀྱི་ཨེ་དེ་པ་སྟེ་ཚིགས་སུ་བཅད་པ་གཉིས་ཀྱི་
དེ་ལྟ་ན་ཕན་ཚུན་རྟེན་པའི་ཉེས་པ་སྔར་གྱི་ཉེས་པའི་སྟེང་དུ་བྱུང་སྟེ། སྐྱེ་བའི་སྐྱེ་བས་
རྩ་བའི་སྐྱེ་བ་སྐྱེད་དེ། །དེ་ཉིད་རྩ་བའི་སྐྱེ་བས་སྐྱེད་པར་འདོད་པས་རྩ་བའི་སྐྱེ་བ་མ་
གྲུབ་ཀྱི་བར་དུ་རྒྱུ་མེད་པས་སྐྱེ་བའི་སྐྱེ་བ་མེད་ལ། དེ་མེད་པར་རྩ་བའི་སྐྱེ་བ་མི་་
འཐད་པས་ན་དེ་གཉིས་ཅར་མི་གྲུབ་པས་ན་སྐྱེ་བའི་སྐྱེ་བས་རྩ་བའི་སྐྱེ་བ་བསྐྱེད་་་་་
པར་མི་འཐད་ཅེས་པའོ། །ཚིགས་བཅད་གསུམ་པས་གལ་ཏེ་སྐྱེ་བའི་སྐྱེ་བ་དངོས་སུ་
མ་སྐྱེས་པ་སྐྱེ་བཞིན་པས་རྩ་བའི་སྐྱེ་བ་སྐྱེད་པར་ནུས་ན་འཐད་པ་ལ་མ་སྐྱེས་པ་མེད་
པས་ན་རྩ་བའི་སྐྱེ་བ་སྐྱེད་པའི་ནུས་པ་མེད་པས་མི་འཐད་ཅེས་པའོ། །ཀུ་རུ་ཀུ་ལའི་
སྡེ་བ་བྱེ་བྲག་སྨྲ་བ་ན་རེ་དེ་ལྟས་ཁས་ལེན་ན་ཁྱེད་ཀྱི་ཉེས་པ་འོང་བ་ལ། ངེད་ནི་སྐྱེ་
བ་རང་གཞན་གཉིས་ཅར་སྐྱེད་དེ་རང་ལས་གཞན་འདུས་བྱས་ཀྱི་མཚན་གཞི་སུམ་་་་
པ་ཨེ་དེ་ཡང་སྐྱེད། མཚན་ཉིད་སྐྱེ་བ་རང་ཡང་སྐྱེད་པས་ན་མཚན་ཉིད་གཞན་མི་
འཚོལ་བས་ཐུག་མེད་ཀྱང་མི་འོང་། རང་གིས་རང་སྐྱེད་པས་འདུས་མ་བྱས་སུ་་་་
འགྱུར་བའི་སྐྱོན་ཡང་མི་འོང་སྟེ། དཔེར་ན་མར་མེ་རང་གཞན་གཉིས་ཀ་གསལ་
བར་བྱེད་པ་བཞིན་ནོ་ཞེ་ན། ཞེས་འདོད་པའི་འདོད་པས་བཀོད་པ་ནི་ཇི་ལྟར་མར་
མེ་ཨེ་དེ་བའི་ཚིག་ཤད་གཅིག་གོ །དེ་སུན་དབྱུང་བ་ལ་དཔེ་མ་གྲུབ་པ་དང༌། དོན་
མི་འཐད་པ་གཉིས་ལས་དང་པོ་དཔེ་མ་གྲུབ་པར་སྟོན་པ་ནི། མར་དང་ནི་ཨེ་དེ་པ་
སྟོན་པ་སྟེ། མར་མེ་ལ་དོན་དམ་པར་རང་དང་གཞན་གཉིས་ཀ་གསལ་བར་བྱེད་པ་
མེད་ཅེས་སྟོན་ཏོ། །དེ་ལ་མར་མེ་ནི་མུན་པ་མེད་ཅེས་སྦྱར་བས་རང་གསལ་མེད་
༡༠༤

༄༅། །སྐྱེ་གནས་ཆགས་པ་བརྟག་པའི་རབ་བྱེད།
པར་སྟོན་ཏེ་མར་མེ་གྲུབ་ཅིང་ཡོད་པའི་དུས་སུ་མུན་པ་མེད་པའི་ངོ་བོར་སྐྱེ་བས་ན་་་་
རང་གིས་རང་གསལ་བར་བྱས་པ་མེད་དེ། དེ་ཡོད་ན་མར་མེ་སྐྱེས་པའི་དུས་མུན་པ་
ཡོད་པ་གཅིག་ཕྱིས་ཏེ་བསལ་ནས་རང་གསལ་བར་བྱ་དགོས་པ་ལས། དེ་མེད་དེ་
མར་མེ་སྐྱེས་པ་ཙམ་ཉིད་ན་མུན་པ་མེད་པའི་ངོ་བོར་སྐྱེས་པས་མུན་པ་ཡོད་མ་མྱོང་་་་
བས་དེ་བསལ་བ་མེད་པས་དེ་གསལ་བྱར་བྱས་པ་མེད་ཅེས་པའོ། །ཡང་གང་དག་
ན་དེ་འདུག་པ་ན་མེད་ཨེདེ་པས་གཞན་གསལ་བར་བྱེད་པ་འགོག་སྟེ། ཡུལ་གང་ན་
མར་མེ་འདུག་པའི་དུས་ཉིད་ན་ཡུལ་དེ་ན་མུན་པ་མེད་པར་འདུག་པས་ན་མུན་པ་་་་་་
བསལ་བ་མེད་པས་ན་ཅི་ཞིག་སྣང་བར་བྱེད་དེ། བྱེད་པ་མེད་ཅེས་པའོ། །འོ་ན་
འཇིག་རྟེན་ན་མར་མེ་སྣང་ཞིང་གསལ་བར་བྱེད་པ་ཡིན་པར་གྲགས་པས་གྲགས་པ་
དང་འགལ་ལོ་ཞེ་ན། ལན་དུ་མུན་པ་སེལ་བས་ཞེས་པ་སྨོས་ཏེ་འཇིག་རྟེན་་་་་་་
གྲགས་པ་ན་དངོས་པོ་རྐྱེན་དུ་སྒྲུབ་པའི་སྒོ་ནས་དེ་ལྟར་གྲགས་པ་ཡིན་ཏེ། མར་མེ་
རང་མུན་པ་དང་བྲལ་བ་གསལ་བའི་ངོ་བོ་སྐྱེས་པ་ཙམ་གྱིས་གསལ་བར་བྱེད་ཅེས་་་་
པའོ། །ཁྱེད་སྒྲུབ་པར་བྱེད་པའི་དངོས་པོ་གཞན་ལ་གསལ་བར་བྱེད་པ་ནི་མེད་ཅེས་
པའོ། །མར་མེ་སྐྱེ་བཞིན་པས་མུན་པ་སེལ་བར་དམིགས་པས་ན་མུན་པ་སེལ་བའི་
བྱེད་པ་ཡོད་དོ་ཞེ་ན། ཇི་ལྟར་ཨེ་དེ་པ་སྨོས་ཏེ། མར་མེ་སྐྱེ་བཞིན་པས་མུན་པ་སེལ་
ན་མུན་པ་དང་འཕྲད་པའི་སྒོ་ནས་སེལ་ལམ། འོན་ཏེ་མུན་པ་དང་མ་ཕྲད་ཀྱང་སེལ།
དང་པོ་ལྟར་ན་གཞི་གཅིག་ལ་མར་མེ་དང་མུན་པ་ཕྲད་པས་དེ་གཉིས་ལྷན་ཅིག་མི་་་་
གནས་པའི་འགལ་བ་ཡིན་པར་འགྱུར་བས་ན། གཞི་གཅིག་ལ་ཕྲད་པ་མེད་པས་ན་
ཕྲད་ནས་སེལ་བ་མི་འཐད་ཅེས་པའོ། །ཇི་ལྟར་ཨེ་དེ་པ་གཅིག་གོ །བརྟག་པ་
གཉིས་པ་ལྟར་མ་ཕྲད་ཀྱང་སེལ་ན་ཡུལ་གཞན་གྱི་མར་མེས་ཡུལ་གཞན་གྱི་མུན་པ་་་་
༡༠༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སེལ་བར་ཐལ་ལོ། །དེས་ན་སློབ་དཔོན་ཆོས་མཆོག་སྐད་ཅིག་པ་དང་པོ་ལ་མར་མེ་
དང་མུན་པ་འདབ་འབྱོར་དུ་གནས་གཉིས་པ་ལ་མུན་པ་ནུས་མེད་དུ་བྱས། གསུམ་
པ་ལ་མུན་པ་འགོག་ཅེས་འདོད་པ་དེས་མི་ཕན་ཏེ། ཕྲད་མ་ཕྲད་གཉིས་ལས་མེད་ལ་
དེ་ལའང་སྐྱོན་དེ་ལས་མི་འདའ་བས་གཞན་རང་གཞན་གསལ་བར་བྱེད་པ་མི་་་་་
འཐད་ཅེས་པའོ། །གཞན་ཡང་མར་མེ་ལ་རང་གཞན་གཉིས་གསལ་བར་བྱེད་པའི་
ནུས་པ་ཡོད་ན་དེའི་འགལ་ཟླ་ཡིན་པའི་ཕྱིར་མུན་པ་ལ་ཡང་རང་གཞན་གཉིས་སྒྲིབ་
པར་བྱེད་པའི་ནུས་པ་ཡོད་པར་འགྱུར་ཞེས་སྟོན་པ་མར་མེ་སོགས་པ་སྟེ། གལ་ཏེ
ཐལ་བ་འདོད་དོག་གོ་ཟེར་ན་མུན་རང་གིས་རང་བསྒྲིབ་པས་མུན་པ་མི་མཐོང་བར་་
ཐལ་བས་མཐོང་བས་མ་ཡིན་ནོ། །དེ་ལྟ་བུ་ནི་ལྟོས་རིགས་སོ། །གཉིས་པ་དོན་མ་
གྲུབ་པར་སྟོན་པ་སྐྱེ་བ་འདི་ནི་ཨེ་དེ་པ་སྟེ། སྐྱེ་བས་རང་སྐྱེད་ན། རང་སྐྱེ་བས་སྐྱེད་
དམ་མ་སྐྱེས་པས་སྐྱེད། དང་པོ་ལྟར་ན་མི་འཐད་དེ་མ་སྐྱེས་པ་མེད་པ་ཡིན་པས་་
སྐྱེད་མི་ནུས་པས་སོ། །གཉིས་པ་ལྟར་ན་རང་སྐྱེས་ཟིན་པས་ཡང་སྐྱེད་མི་དགོས་ཏེ།
དགོས་ན་ཐུག་མེད་དུ་འགྱུར་བས་སོ། །ཞེས་པ་སྐྱེ་བ་འདི་ནི་ཨེ་དེ་བའོ། །སྐྱེ་བས་
གཞན་སྐྱེད་ཀྱི་རང་མི་སྐྱེད་དོ་ཞེ་ན། གཞན་སྐྱེད་པ་འགོག་བ་སྐྱེས་དང་ཨེ་དེ་པ་སྟེ།
གཞན་སྐྱེད་ན་གཞན་སྐྱེས་པ་སྐྱེད་དམ། མ་སྐྱེས་པ་སྐྱེད་དམ། སྐྱེ་བཞིན་པ་སྐྱེད།
སྐྱེས་ཟིན་པ་སྐྱེ་བའི་བྱ་བ་འགག་པ་ཡིན་པས་སྐྱེ་བར་འགལ་མ་སྐྱེས་པ་སྐྱེ་བའི་བྱ་་་་་
བ་མ་ཐོབ་པ་མེད་པ་ཡིན་པས་སྐྱེ་བར་འགལ། སྐྱེ་བཞིན་པ་སྐྱེས་མ་སྐྱེས་གཉིས
ལས་ལོགས་སུ་མ་དམིགས་པས་དང༌། དམིགས་སུ་བཅུག་ཀྱང་སྐྱེ་བཞིན་པ་བྱས་
པས་སྐྱེ་བའི་བྱ་བ་དང་ལྡན་པར་བསྟན་པ་དེ་སྐྱེ་བྱས་པས་སྐྱེ་བའི་བྱ་བ་གཉིས་སུ་་་་་
འགྱུར་བས་དེ་ལྟར་ན་གཅིག་ལ་སྐྱེ་བ་པོ་གཉིས་སུ་འགྱུར་བས་ན་དེ་གསུམ་ཆར་་་་་་
༡༠༦

༄༅། །སྐྱེ་གནས་ཆགས་པ་བརྟག་པའི་རབ་བྱེད།
སྐྱེས་པར་མི་འཐད་དེ་སྔར་གྱི་འགྲོ་བ་བརྟག་པའི་རེ་ཞིག་སོང་ལ་འགྲོ་བ་མེད་དེ་ཨེ་
དེ་པའི་བརྟག་པས་མ་གྲུབ་པར་བཤད་ཅེས་པའོ། །གཞན་ན་རེ་གཞན་སྐྱེས་པ་དང་
མ་སྐྱེས་པ་གཉིས་སྐྱེ་བས་སྐྱེད་ན་ཁྱེད་ཀྱི་རིགས་པས་གནོད་པས་དེ་ལྟར་མི་འདོད།
གཞན་སྐྱེ་བཞིན་པས་སྐྱེ་བས་སྐྱེད་དོ་ཞེ་ན་ཟེར་བ་ལ། དེ་འགོག་པ་ནི་གང་ཚེ་སྐྱེ་
བས་ཨེ་དེ་པ་སྟེ། སྐྱེ་བ་ཡོད་པ་གཅིག་གིས་སྐྱེ་བཞིན་པ་སྐྱེད་དམ། འོན་ཏེ་སྐྱེ་བ་
མེད་པས་སྐྱེ་བཞིན་པ་སྐྱེད། ཕྱི་མ་ལྟར་ན་ནི་མི་འཐད་དེ་མེད་པ་ལས་སྐྱེ་ན་རི་བོང་
རྭ་ལས་ཀྱང་བུམ་པ་ཨེ་དེ་པ་སྐྱེ་བར་ཐལ་བས་སོ། །དང་པོ་ལྟར་ཡོད་པ་ལས་སྐྱེ་ན་
སྐྱེ་བ་རྒྱུ་སྐྱེ་བཞིན་པ་འབྲས་བུར་ཁས་བླངས་པས་དེ་ཅར་རྟེན་ཅིང་འལ་བར་་་་་་་
འབྱུང་བར་ཁས་བླངས་ན་ངོ་བོ་ཉིད་ཀྱིས་སྟོང་ཞིང་མ་གྲུབ་པ་ཡིན་ཞེས་སྟོན་པ་རྟེན་”
ཅིང་ཨེ་དེ་བ་སྟེ། དང་པོ་གཉིས་ཀྱིས་ཁྱབ་པར་བསྟན། དེ་ཕྱིར་ཅེས་པ་གཉིས་ཀྱིས་
ཕྱོགས་ལ་ཆོས་སྦྱོར་བ་སྟེ་དེ་གཉིས་ཀྱང་རྟེན་ཅིང་འབྲེལ་བ་ཡིན་པས་ངོ་བོ་ཉིད་་་་་་
ཀྱིས་ཞི་ཞིང་མ་གྲུབ་ཅེས་པའོ། །གཞན་ཡང་སྐྱེ་བས་སྐྱེ་བཞིན་པ་སྐྱེད་ན་སྐྱེ་བཞིན་
པ་མ་སྐྱེས་པ་གཅིག་སྐྱེད་དམ། འོན་ཏེ་སྐྱེ་བཞིན་པ་མ་སྐྱེས་པ་གཅིག་སྐྱེད་དམ།
འོན་ཏེ་སྐེ་བཞིན་པ་སྐྱེས་ནས་ཡོད་པ་གཅིག་སྐྱེད། དང་པོ་ལྟར་ན་མི་འཐད་དེ། མ་
སྐྱེས་པ་ནི་མེད་པས་ན་མེད་པ་དེ་སྐྱེད་ནུས་ན་བྱེ་མ་ལ་མར་ཁུ་སྐྱེད་པར་ཐ་བ་་་་་་
བཞིན་རི་བོང་རྭ་ཡང་ཀུན་སྐྱེད་པར་ཐལ་བས་སོ། །ཞེས་རྐང་པ་དང་པོ་གསུམ་་
གྱིས་བསྟན་ཏོ། །གཉིས་པ་ལྟར་ན་ཡོད་པ་སྐྱེད་མི་དགོས་ཏེ་སྐྱེ་བ་དོན་མེད་པས་
ཞེས་པ་ཡོད་ན་ཞེས་པའོ། །གཞན་སྐྱེ་བཞིན་པ་སྐྱེད་པའི་རྩ་བ་སྐྱེ་བ་དེ་སྐྱེད་པའི་རྒྱུ་
སྐྱེ་བཞིན་པ་གཞན་ཡོད་དམ་མེད། དང་པོ་ལྟར་ན་ཐུག་མེད་དུ་འགྱུར་ཞེས་པ་གལ་
ཏེ་ཨེ་དེ་པ་རྐང་བ་དྲུག་གིས་བསྟན་ཏོ། །བརྟག་པ་གཉིས་པ་འདོད་དེ་རྩ་བའི་སྐྱེ་བ་
༡༠༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དེ་ལ་སྐྱེད་པར་བྱེད་པའི་རྒྱུའི་སྐྱེ་བ་གཞན་མེད་པར་རང་སྐྱེ་བོ་ཟེར་ན། མཚན་གཞི་
བུམ་པ་ལ་སོགས་པ་ཡང་རྩ་བའི་སྐྱེ་བ་ལ་མི་ལྟོས་པར་རང་རང་སྐྱེ་བར་ཐལ་ཞེས་་་་་་
པ་ནི། ཅི་སྟེ་སྐྱེ་བ་ཨེ་དེ་པ་གཉིས་སོ། །གཞན་ཡང་རྩ་བའི་སྐྱེ་བ་ལས་དངོས་པོ་སྐྱེ་
བཞིན་པ་སྐྱེ་ན་སྐྱེ་བཞིན་པ་ངོ་བོ་ཉིད་ཀྱིས་ཡོད་པ་སྐྱེའམ། མེད་པ་གཅིག་སྐྱེ་འམ།
གཉིས་པ་སྐྱེ། དང་པོ་ལྟར་ན་མི་འཐད་དེ། ཡོད་པ་སྐྱེ་བ་དོན་མེད་དུ་འགྱུར་བས་
སོ༑ ༑གཉིས་པ་ལྟར་མ་ཡིན་ཏེ། བྱེ་མ་ལ་ཡང་མར་ནག་སྐྱེ་བར་ཐལ་བས་ཏེ། རང་
བཞིན་གཞན་དུ་འགྱུར་བ་མི་འཐད་པའི་རིག་པས་མེད་པའི་རང་བཞིན་ཡོད་པར་་
སྐྱེད་པ་མི་འཐད་ཅེས་པའོ། །ཡོད་མེད་གཉིས་ཡང་སྐྱེ་བར་མི་འཐད་དེ་གོང་གི་ཉེས་
པ་གཉིས་ཀ་མཚུངས་པས་དང༌། ཡོད་མེད་གཉིས་ལས་གཞན་པའི་ཕུང་པོ་གསུམ་
པ་མ་དམིགས་པས་ན་གོང་དུ་རྐྱེན་བརྟག་པར། གང་ཚེ་ཆོས་ནི་ཡོད་པ་དང༌། །མེད་
དང་ཡོད་མེད་མི་སྒྲུབ་པ། །ཇི་ལྟར་སྒྲུབ་བྱེད་རྒྱུ་ཞེས་བྱ། །དེ་ལྟ་ན་མི་རིགས་སོ་
ཞེས་བསྟན་ཅེས་སྟོན་པ་རེ་ཤིག་ཡོད་དང་ཨེ་དེ་པའོ། །གཞན་ཡང་སྐྱེ་བཞིན་པ་སྐྱེ་
ཞེས་པའི་སྐྱེ་བཞིན་པ་དེ་དུས་ད་ལྟར་དང་འབྲེལ་བ་སྟེ་འགག་བཞིན་པ་དང༌།
འབྲེལ་བ་ཡིན་ནམ། འགག་བཞིན་པ་དང་མ་འབྲེལ་བ་ཡིན། དང་པོ་ལྟར་ན་སྐྱེ་
བཞིན་པ་འགག་པ་དང་འབྲེལ་ན་དེ་ཉིད་ཀྱིས་སྐྱེ་བར་འགལ་བས་སྐྱེ་བ་མི་འཐད་་
ཅེས་པ་དངོས་པོ་འགག་བཞིན་ཞེས་པ་གཉིས་སོ། །གཉིས་པ་འགོག་པ་གང་ཞིག་
ཅེས་པ་གཉིས་ཏེ། འགག་བཞིན་མ་ཡིན་པ་ནི་དུས་འདས་མ་འོངས་པ་དང་འབྲེལ་
བ་ཡིན་པས་དེ་ནི་ཞིག་པ་དང་མ་སྐྱེས་པས་དངོས་པོར་མ་གྲུབ་པ་ཡིན་པས་དངོས་་་་
པོར་ཡོད་པ་མི་འཐད་པས་དེ་སྐྱེ་བར་འགལ་ཞེས་པའོ། །སྐྱེ་བའི་འབྲས་བུ་གནས་
པ་མདོ་ལས་ཡོད་པར་གསུངས་པ་དེ་ཡོད་པའི་ཕྱིར། སྐྱེ་བ་ཡོད་པར་གྲུབ་སྟེ་དུ་བ་
༡༠༨

༄༅། །སྐྱེ་གནས་ཆགས་པ་བརྟག་པའི་རབ་བྱེད།
ཡོད་པ་ན་མེ་ཡོད་པ་བཞིན་ཞེ་ན་ཟེར་བའི་ལན་དུ་དོན་གཉིས་པ་གནས་པ་ལ་་་
བརྟག་པ་བྱས་པའི་སྒོ་ནས་གནས་པ་དགག་པ་སྟོན་པ་དངོས་པོ་གནས་པ་ལ་སོགས་
པ་སྟེ། གནས་པ་དོན་དམ་དུ་ཡོད་པའི་གཏན་ཚིགས་མ་གྲུབ་ཅེས་སྟོན་པའོ། །དེ་ལ་
ལྔ་སྟེ་གནས་པའི་རང་གི་ངོ་བོ་ལ་བརྟག་པ་བྱས་པས་དགག་པ་དང༌། རྒྱུ་ལ་སྐྱེ་བ་
ལ་བརྟགས་ཏེ་དགག་པ་དང༌། འབྲས་བུ་དགག་པ་བརྟགས་ཏེ་གནས་པ་དགག་པ་
དང༌། རང་བཞིན་འགལ་བ་དམིགས་པས་གནས་པ་དགག་པ་དང༌། དེ་ཉིད་དང་
གཞན་ཉིད་དུ་བརྟགས་པའི་སྒོ་ནས་གནས་པ་དགག་པའོ། །དེ་ལས་དང་པོ་དངོས་
པོ་གནས་པ་ཞེས་པའི་ཚིགས་བཅད་གཅིག་སྟེ། གནས་པ་མེད་ན་གནས་པ་སྐྱེས་
ཟིན་ན་དུས་འདས་པ་དང་འབྲེལ་ལམ། མི་གནས་པ་སྟེ་མ་སྐྱེས་པ་སྟེ་དུས་མ་འོངས་
པ་དང་འབྲེལ་ཡོད་དམ། གནས་བཞིན་པ་གནས་པར་འདོད། དང་པོ་མི་འཐད་དེ་
གནས་པའི་བྱ་བ་འགགས་པས་ཡང་གནས་པར་མི་རིགས་སོ། །གཉིས་པ་མ་ཡིན་
ཏེ་གནས་པའི་བྱ་བ་མ་སྐྱེས་པས་གནས་པར་མི་རིགས་སོ། །གསུམ་པས་མ་ཡིན་ཏེ་
གནས་པ་སྐྱེས་མ་སྐྱེས་ཀྱི་རང་བཞིན་གནས་མི་གནས་གཉིས་ལས་གཞན་གསུམ་པ་
གནས་བཞིན་པ་དངོས་པོ་ལ་མ་གྲུབ་པས་སོ། །གཞན་ཡང་གནས་བཞིན་པ་གནས་
པར་འདོད་ན་གནས་བཞིན་པ་བྱས་པས་ཀྱང་གནས་པའི་བྱ་བ་མི་བྱེད་པས་ཁས་་་་་་
བླངས་ཏེ་གནས་བྱས་པས་ཀྱང་བྱ་བ་གཅིག་ཁས་བླངས་པས་བྱ་བ་གཉིས་སུ་འགྱུར་
ལ༑ དེ་ལྟར་ན་ཡང་གནས་པ་པོ་བུམ་པ་ལྟ་བུ་གཉིས་སུ་འགྱུར་རོ། །དེས་ན་གནས་
པ་མ་གྲུབ་ཅེས་པའོ། །དོན་གཉིས་པ་གཞན་ཡང་གནས་པའི་རྒྱུ་སྐྱེ་བ་ཡིན་པ་ལ།
སྐྱེ་བ་སྔར་མ་གྲུབ་པར་བསྟན་ཏེ། རྐྱེན་བརྟག་པར་རང་ལས་མི་སྐྱེ་ཨེ་དེ་པ་དང་།
འདི་ཉིད་ཀྱིས་སྐྱེ་བས་རྩ་བའི་ཨེ་དེ་པས་བཀག་པས་ན་སྐྱེ་བ་མ་གྲུབ་པས་གང་དག་
༡༠༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གནས་ཏེ་གནས་པ་ནི་སྐྱེས་པའོ་ཞེས་གནས་པར་འདོད་པ་ལས་དེ་མེད་པས་ཞེས་པ་
མ་སྐྱེས་གང་ཞིག་གནས་པར་བྱེད་ཅེས་པའོ། །གསུམ་པ་གཞན་ཡང་འབྲས་བུ་་
འགག་པ་ལ་བརྟག་པ་བྱས་པའི་སྒོ་ནས་གནས་པ་མི་འཐད་ཅེས་པ་དངོས་པོ་ཨེ་དེ་་་
པའི་ཚིག་ཤད་གཅིག་སྟེ། གཞན་ཡང་གནས་པ་ཡོད་ན་དངོས་པོ་འགག་བཞིན་པ་
དང་འབྲེལ་བར་ཡོད་དམ། འོན་ཏེ་འགག་བཞིན་མ་ཡིན་པ་དང་འབྲེལ་བར་ཡོད།
དང་པོ་མི་རུང་སྟེ་འགག་བཞིན་པ་ནི་འགག་པར་འགྱུར་བས་ན་དེ་ལ་གནས་པ་ཡོད་
པར་མི་རུང་ངོ་། །གཉིས་པ་ཡང་མ་ཡིན་ཏེ་འགག་བཞིན་མ་ཡིན་པ་ནི་འདས་པ་
དང་མ་འོངས་པ་ཡིན་ལ། དེ་གཉིས་ནི་རི་བོང་རྭ་ལྟར་དངོས་པོར་བརྗོད་པས་སྟོང་
པས་གནས་པའི་དངོས་པོར་འགལ་ཞེས་པའོ། །བཞི་པ་རང་བཞིན་འགལ་
དམིགས་པས་གནས་པ་དགག་པ་ནི་དངོས་པོ་ཐམས་ཅད་ཨེདེ་པའི་ཚིགསཤད་་་་་
གཅིག་སྟེ། གནས་པ་བདེན་པར་ཡོད་ན་ནི་རྒས་པ་དང་འཆི་བ་དང་སྐྱེ་བ་ཨེ་དེ་བ་
མེད་པར་རྟག་ཏུ་མི་འགྱུར་བར་གནས་པའི་རང་བཞིན་ཡིན་དགོས་པ་ལ། དེ་དང་
འགལ་བས་རྒས་པ་དང་འཆི་བར་དམིགས་པས་ན་མི་འགྱུར་བར་གནསཔའི་་་་་་་
གནས་པ་མེད་ཅེས་པའོ། །ལྔ་པ་དེ་ཉིད་དང་གཞན་དུ་བརྟགས་པའི་སྒོ་ནས་གནས་
པ་དགག་པ་ནི་གནས་པ་ལ་སོགས་པའི་ཚིགས་བཅད་གཅིག་སྟེ། གནས་པ་ཞེས་པ་
དེ་དེ་ཉིད་ཀྱིས་གནས་པར་བྱེད་དམ། འོན་ཏེ་གནས་པ་གཞན་གཅིག་གིས་གནས་
པར་བྱེད། དང་པོ་ལྟར་ན་གནས་པ་གྲུབ་པས་གནས་པར་བྱེད་དམ། མ་གྲུབ་པར་
གནས་པར་བྱེད་བརྟག་པ་གཉིས་སོ། །དང་པོས་མ་ཡིན་ཏེ་རང་གྲུབ་ཟིན་པས་་
གནས་པར་བྱ་མི་དགོས་ཏེ་དོན་མེད་དོ། །གཉིས་པས་མ་ཡིན་ཏེ་རང་ལས་གྲུབ་པ་
དངོས་པོར་བརྗོད་པས་སྟོང་བས་རང་གནས་པར་བྱེད་པ་མི་འཐད་པས་སོ། །
༡༡༠

་གནས་ཆགས་པ་བརྟག་པའི་རབ་བྱེད།
ཕྱོགས་གཉིས་པ་ལྟར་ན་ཐུག་མེད་དུ་ཐལ་ཏེ་གནས་པ་གཉིས་པ་འཚོགས་པ་གནས་
པར་བྱེད་པ་ལ་ཡང་གནས་པ་གཞན་དང་གཞན་བརྟག་དགོས་པས་སོ། །གནས་པ་
མཚན་གཞི་གནས་པར་བྱེད་དོ་ཅེ་ན་ཡང་ཕན་ཚུན་རྟོག་པའི་ཉེས་པར་འགྱུར་རོ། །
དེ་ཡང་དཔེར་ན་སྐྱེ་བ་རང་སྐྱེ་བ་དང་གཞན་གྱིས་སྐྱེ་བ་མི་རིགས་པར་གོང་དུ་བསྟན་
པ་བཞིན་ནོ་ཞེས་པའོ། །འདུས་བྱས་ཀྱི་མཚན་ཉིད་དགག་པ་མདོ་ལསཀྱང་་
གསུངས་པ་འགག་པ་མངོན་གསུམ་གྱིས་ཀྱང་གྲུབ་པས་ན་འགག་པ་ཡོད་པས་སྐྱེ་བ་
དང་གནས་པ་ཡང་ཡོད་པར་གྲུབ་བོ་ཞེ་ན། ཞེས་པའི་ལན་དུ་དགག་པ་དོན་དམ་དུ་
ཡོད་པའི་གཏན་ཚིགས་མ་གྲུབ་ཅེས་སྟོན་པའི་ཕྱིར་གསུམ་པ་དགག་པ་ལ་བརྟག་པ་
བྱས་པའི་སྒོ་ནས་དགག་པ་བརྟག་པ་སྟོན་པ་འགགས་པ་འགག་སོགས་པ་སྟེ།
ལ་དོན་དྲུག་སྟེ་འགག་པ་རང་གི་ངོ་བོ་ལ་བརྟགས་ཏེ་དགག་པ་དང༌། གནས་པ་ལ་
བརྟག་པའི་སྒོ་ནས་དགག་པ་དང༌། གནས་སྐབས་དེ་ཉིད་དང་གཞན་ཉིད་ནས་ཀྱི་
སྒོ་ནས་བརྟགས་ཏེ། དགག་པ་དང༌། རྒྱུ་སྐྱེ་བ་མ་གྲུབ་པའི་སྒོ་ནས་དགག་པ་དང༌།
དགག་པ་པོ་དངོས་པོ་ཡོད་མེད་ལ་བརྟགས་པའི་སྒོ་ནས་དགག་པ་དང་། དགག་པ་
དེ་ཉིད་དང་གཞན་དུ་བརྟག་པའི་སྒོ་ནས་དགག་པའོ། །དང་པོ་ནི་འགག་པ་ཡོད་ན
འགགས་ཟིན་པ་འགག་གམ། མ་འགགས་པ་འགག་གམ། འགག་བཞིན་པ་འགག
དང་པོ་མ་ཡིན་ཏེ་འགགས་ཟིན་པ་འགག་པའི་བྱ་བ་ཞིག་པ་འདས་པས་བསྟན་པས་
ན༑ དེ་འགག་པ་དོན་མེད་ཅིང་འགག་པར་མི་ནུས་པས་སོ། །གཉིས་པ་མ་ཡིན་ཏེ་
མ་འགགས་པ་ནི་མ་འོངས་པ་འགག་པའི་བྱ་བ་མ་སྐྱེས་པ་ཡིན་པས་དེ་འགག་པར་་
མི་ནུས་སོ། །གསུམ་པ་ཡང་མ་ཡིན་ཏེ་འགགས་མ་འགགས་གཉིས་ལས་གཞན་
པའི་འགག་བཞིན་པ་དངོས་པོ་ལ་རིགས་པས་དཔྱད་ན་མ་གྲུབ་པས་སོ། །གྲུབ་ཏུ་
༡༡༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བཅུག་ཀྱང་འགག་བཞིན་པ་བྱས་པས་ཀྱང་འགག་པའི་བྱ་བ་གཅིག་ཁས་བླངས།
དེ་འགག་བྱས་པས་ཀྱང་འགག་པའི་བྱ་བ་གཅིག་ཁས་བླངས་པས་འགག་པའི་བྱ་བ་
གཉིས་སུ་འགྱུར་ལ། དེས་ན་འགག་པོ་གཅིག་ཉིད་གཉིས་སུ་ཐལ་བས་མ་ཡིན་ནོ།།
གཞན་ཡང་སྐྱེ་བ་སྔར་འགགས་པས་ན། སྐྱེ་བ་འགགས་པས་ན་སྐྱེ་བ་མེད་པས་་
འབྲས་བུ་འགག་པ་མི་འཐད་ཅེས་པ་མ་སྐྱེས་གང་ཞིག་ཅེས་པའོ།།གཉིས་པ་དངོས་
པོ་གནས་པ་ལ་བརྟག་པ་བྱས་པའི་སྒོ་ནས་དགག་པ་ནི། རེ་ཞིག་དངོས་པོ་ཞེས་
པའི་ཚིག་ཤད་གཅིག་སྟེ། འགག་པས་ཆོས་རྣམས་འགག་པར་བྱེད་ན་མཚན་གཞི་
འདུས་བྱས་ཀྱི་དངོས་པོ་གནས་པ་གཅིག་འགག་པར་བྱེད་དམ། མི་གནས་པ་སྟེ་
འགགས་པ་གཅིག་འགག་པར་བྱེད། དང་པོས་མ་ཡིན་ཏེ་དངོས་པོ་ངོ་བོ་ཉིད་ཀྱིས་་
གནས་ན་འགག་པས་དེ་འགག་པར་བྱ་མི་ནུས་པའོ། །གཉིས་པ་མ་ཡིན་ཏེ་དངོས་
པོ་མི་གནས་པ་འགག་པའི་རང་བཞིན་དུ་འདུག་ན་འགག་པ་མི་དགོས་ཏེ། རང་
གིས་ངོ་བོས་འགག་པས་སོ་ཞེས་པའོ། །དགག་པ་མངོན་སུམ་དུ་གྲུབ་པས་དགག་
པ་མི་འཐད་དེ། དེ་དཔེར་འོ་མའི་གནས་སྐབས་འགགས་ནས་ཞོར་གྱུར་བ་ལྟ་བུའོ་
ཞེ་ན། དེའི་ལན་དུ་གསུམ་པ་གནས་སྐབས་དེ་ཉིད་དང་གཞན་དུ་རྟོག་པས་དགག་
པ་སྟོན་པ་གནས་སྐབས་ཨེ་དེ་པ་སྟེ། འོ་མ་ལྟ་བུའི་གནས་འགག་པར་འདོད་ན་འོ་
མའི་གནས་སྐབས་དེ་ཉིད་ཀྱིས་དེ་ཉིད་འགག་གམ། འོན་ཏེ་དེ་ལས་གཞན་ཞོ་ལྟ་
བུས་འོ་མའི་གནས་སྐབས་འགག་པར་འདོད། །དང་པོས་མ་ཡིན་ཏེ་འོ་མའི་གནས་
སྐབས་དེ་ཉིད་ཀྱིས་དེ་ཉིད་འགག་ན་འོ་མའི་གནས་སྐབས་གྲུབ་པའི་དུས་ཉིད་ན་དེ་
མེད་པར་ཐལ་བས། དེ་ཉིད་ཀྱིས་དེ་ཉིད་འགག་པར་མི་འཐད་དོ། །གཉིས་པས་མ་
ཡིན་ཏེ་འོ་མའི་གནས་སྐབས་དེ་ཞོའི་གནས་སྐབས་ཀྱིས་འགག་པར་མི་འཐད་དེ་་་་
༡༡༢

༄༅། །སྐྱེ་གནས་ཆགས་པ་བརྟག་པའི་རབ་བྱེད།
འགག་བྱེད་ཞོ་ཡོད་པ་ན་འོ་མ་འགགས་ཟིན་ནས་མེད་ལ། འོ་མ་ཡོད་པ་ན་འགག་
བྱེད་ཞོ་མེད་པས་དེས་དེ་འགག་པར་བྱེད་པ་མི་འཐད་དེ། དུས་དེ་རིང་གི་གྲང་རེག་
གིས་ཁར་ཚང་གི་གྲང་རེག་འགགས་པར་བཞག་པ་མི་འཐད་པ་བཞིན་ཞེས་པའོ། །
བཞི་པ་གཞན་ཡང་རྒྱུ་སྐྱེ་བ་མི་འཐད་པས་དགག་པ་མི་འཐད་ཅེས་པ་གང་ཚེ་ཆོས་་་་་
སོགས་ཏེ། དགག་པའི་སྔོན་དུ་སྐྱེ་བ་འགྲོ་དགོས་པ་ལ་དེ་མ་གྲུབ་པས་འགག་པ་མི་
འཐད་ཅེས་པའོ། །ལྔ་པ་འགག་པ་པོའི་དངོས་པོ་ཡོད་མེད་ལ་བརྟགས་པའི་སྒོ་ནས་
འགག་པ་དགག་པ་ནི་རེ་ཞིག་དངོས་པོ་ཨེ་དེ་ཚིག་ཤད་གཉིས་ཀྱིས་རིམ་པ་ལྟར་་་་་་
ཡོད་པ་དང་མེད་པའི་དངོས་པོ་འགག་པས་འགག་པར་བྱེད་པ་མི་འཐད་ཅེས་པ་སྟེ།
དེ་ལ་འགག་པས་དངོས་པོ་འགག་པར་བྱེད་ན་དངོས་པོ་ཡོད་པ་འགག་པར་བྱེད་
དམ་མེད་པ་བྱེད། དང་པོ་མ་ཡིན་ཏེ་མེ་ལྟ་བུ་ཚ་བའི་རང་གཞིན་དུ་ཡོད་པ་དེ་འགག་
པར་བྱས་ཏེ་ཚ་བ་མ་ཡིན་པ་གཤེར་བ་ལྟ་བུར་བྱ་བར་མི་ནུས་པས་སོ་ཞེས་པ་རྐང་་་་
པ་དང་པོ་གཉིས་ཀྱི་དོན་ནོ། །དེ་ལྟར་མི་ནུས་པ་ཅིའི་ཕྱིར་ཞེ་ན། ཕྱེད་འོག་མ་སྨོས་
ཏེ་མེ་ལྟ་བུ་གཅིག་ལ་དངོས་པོ་སྟེ་ཚ་བའི་རང་བཞིན་དུ་གཅིག་པ་དང༌། དངོས་པོ་
མེད་པ་སྟེ་ཚ་བའི་རང་བཞིན་མ་ཡིན་པའང་སྟེ། དུ་བ་འོང་དེས་ན་གཅིག་དང་དུ་མ་
གཉིས་དངོས་པོ་གཅིག་ལ་མི་འཐད་པའི་ཕྱིར་ཏེ་རང་བཞིན་གཞན་དུ་འགྱུར་བའི་་་་
རིགས་པས་སོ། །བརྟག་པ་གཉིས་པ་མི་འཐད་ཅེས་པ་དངོས་པོ་ཡོད་མེད་ལ་་་་་་
སོགས་པ་སྟེ། དངོས་པོ་མེད་ན་དེ་ལ་འགག་གམ་སྣམ་པའི་ལོག་རྟོགས་ཉིད་མི་་
འཇུག་སྟེ། དཔེར་ན་མགོ་བོ་བཅད་ཅེས་བྱས་པ་ན་མགོ་གཉིས་པ་མེད་པས་གཉིས་
བཅད་དམ་སྙམ་དུ་རྟོག་པ་མི་སྐྱེ་བ་བཞིན་ཞེས་པའོ། །དྲུག་པ་འགག་པ་དེ་ཉིད་དང་
གཞན་དུ་བརྟག་སྟེ་སྒོ་ནས་འགག་པ་དགག་པ་ནི་འགག་པ་འགག་པ་ཨེ་དེ་པ་ཚིག་་་་
༡༡༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཤད་གཅིག་སྟེ། འགག་པ་ཞེས་པའི་མཚན་ཉིད་དེ་འགག་པར་བྱེད་པ་ན་འགག་པ་
དེ་ཉིད་ཀྱིས་འགག་གམ། འོན་ཏེ་འགག་པ་གཞན་གཅིག་གིས་འགག དང་པོ་ལྟར་
ན་འགག་པ་གྲུབ་ནས་འགག་གམ། མ་གྲུབ་ཀྱང་འགག དང་པོ་མ་ཡིན་ཏེ། གྲུབ་
པ་ན་འགག་པ་མི་དགོས་ཞེས་པའོ། །གཉིས་པ་མ་ཡིན་ཏེ་འགག་པ་གྲུབ་ན་དངོས་
པོར་བརྗོད་པས་སྟོང་བས། དེས་རང་འགག་པར་བྱེད་པ་འགལ་བས་སོ། །བརྟག་
པ་གཉིས་པ་ལྟར་ན་འགག་པ་ཐུག་མེད་དུ་ཐལ་ཏེ། འགག་པ་དེ་དང་དེ་ལ་འགག་
བྱེད་ཀྱིས་འགག་པ་གཞན་དང་གཞན་བརྟག་དགོས་པས་སོ། །མི་དགོས་ཏེ་མཚན་
གཞི་བུམ་པ་ལྟ་བུ་འགག་པས་འགག་པར་བྱེད། འགག་པ་བུམ་པས་འགག་
བྱེད་དོ་ཟེར་ན་ཕན་ཚུན་རྟེན་པར་འགྱུར་རོ། །དེ་ཡང་དཔེར་ན་སྔར་གྱི་སྐྱེ་བས་རང་
གཞན་གཉིས་ཆར་ལས་མི་སྐྱེ་བ་དང་མཚུངས་ཞེས་པའོ། །གསུམ་པ་སྤྱིའི་དོན་་་་
བསྡུས་པའི་སྒོ་ནས་དངོས་པོ་གཞན་ལ་སྦྱར་བ་སྟོན་པ་ནི་སྐྱེ་དང་གནས་དང་ལ་་་
སོགས་པས་སྟོན་ཏེ། གསུམ་ཅར་མ་གྲུབ་ཅེས་པའོ། །མི་འཐད་དེ་དེ་དག་མདོ་ནས་
གསུངས་པས་ན་གྲུབ་བོ་སྙམ་པའི་ལན་དུ་འོག་གི་རྨི་ལམ་སོགས་པ་སྨྲོས་ཏེ། སྟོང་
པ་ཉིད་ཆེན་པོ་སྟོན་པའི་མདོ་ལས་དེ་དག་འདི་ལྟར་གསུངས་ཞེས་འདོམ་པའོ། །
དང་པོ་དེ་ལ་དཔེ་གསུམ་དང་སྐྱེ་ལ་སོགས་པ་གསུམ་རིམ་པ་བཞིན་དཔེ་དོན་དུ་སྦྱར་
རོ༑ ༑དེས་ན་མདོ་ནས་གསུངས་པ་དཔེ་འདི་དག་དང་འདྲ་བར་ཀུན་རྫོབ་འཁྲུལ་
བའི་ཡུལ་ལ་དགོངས་ཀྱི། བདེན་པར་ཡོད་ནས་གསུངས་པ་མ་ཡིན་པས་ན། དེ་
དག་བདེན་པར་མེད་དེ་མ་གྲུབ་པའི་ཕྱིར་འདུས་བྱས་མེད་ལ། དེ་མ་གྲུབ་པས་དེ་ལ་
ལྟོས་ནས་བཞག་པའི་འདུས་མ་བྱས་མ་གྲུབ་སྟེ། འདུས་བྱས་རྒྱུ་རྐྱེན་ལས་སྐྱེས་པ་
འདུས་མ་བྱས་དེ་ལས་མི་སྐྱེ་བར་འཇོག་པ་ནི། རྒྱུ་རྐྱེན་ལ་ལྟོས་ནས་བཞག་པ་ལ་
༡༡༤

༄༅། །བྱེད་པ་པོ་བརྟག་པའི་རབ་བྱེད།
ལྟོས་པ་མེད་པས་ཞེས་པའོ། །སྐྱེ་བ་དང་གནས་པ་དང་འཇིག་པ་བརྟག་པ་རྫོགས་
སོ༑༑ །།
༈ བརྒྱད་པ་ལས་དང་བྱེད་པ་བརྟག་པ་ལ་དོན་གསུམ་སྟེ། གཞལ་བྱ་ཉེ་བར་དགོད་
པ་དང༌། ལེའུ་རྣམས་ཀྱི་འབྲེལ་རྣམ་པར་གཞག་པ་དང༌། གཞུང་སོ་སོའི་ཡི་གེའི་
དོན་ནོ། །དང་པོ་ལྟར་ན་ལེའུ་འདི་ལ་དོན་གསུམ་གྱིས་སྟོན་ཏེ། འདྲ་བ་དང་མི་འདྲ་
བ་ལ་བརྟག་པ་བྱ་བའི་སྒོ་ནས་དོན་དམ་པར་བྱེད་པ་པོ་དང་ལས་དགག་པ་དང༌།
རྒྱུན་ལ་དགོངས་ཏེ་ཀུན་རྫོབ་ཙམ་དུ་བྱེད་པ་པོ་དང་ལས་ཡོད་པར་བསྟན་པ་དང་།
བྱེད་པ་པོ་ལས་དགག་པའི་རིགས་པ་དེ་ཉིད་དངོས་པོ་ཀུན་ལ་སྦྱར་བའོ། །གཉིས་
པ་འདུས་བྱས་བརྟག་པའི་རྗེས་ལ་ལས་དང་བྱེད་པ་པོ་དགག་པ་སྟོན་པ་ཅི་ཞེ་ན།
དེ་ལ་གཞན་དག་མངོན་པའི་མདོ་ལས་མ་རིག་པ་དང་ལྡན་པའི་སྐྱེས་བུ་ནི་བསོད་་་་
ནམས་ཀྱི་ལས་བྱེད་དོ། །བསོད་ནམས་མ་ཡིན་པའི་ལས་བྱེད་དོ། །མི་གཡོ་བའི་
ལས་བྱེད་དོ་ཞེས་བྱེད་པ་པོ་དང་ལས་གསུངས་པས་ན་ལས་དང་བྱེད་པ་པོ་ཡོད་པའི་
ཕྱིར། དེས་བྱས་པའི་འདུས་བྱས་ཡོད་དོ་ཞེས་གཞན་དག་དོགས་པས། དེ་གཉིས་
ཡོད་པའི་གཏན་ཚིགས་མ་གྲུབ་ཅེས་བསྟན་པའི་ཕྱིར་དེས་རྗེས་ལ་འདི་གསུངས་་་་་་
པའོ། །གཞུང་སོ་སོ་ནས་བཤད་པ་ལ་སྔ་མ་ལྟར་དོན་གསུམ་གྱིས་སྟོན་པ་ལས་དང་
པོ་ལ་དོན་གཉིས་ཏེ། འདྲ་བ་ལ་བརྟག་པ་བྱས་པའི་སྒོ་ནས་བྱེད་པ་པོ་དང་ལས་
དགག་པ་དང༌། མི་འདྲ་བ་ལ་བརྟག་པ་བྱས་པའི་སྒོ་ནས་བྱེད་པ་པོ་དང་ལས་དགག་
པའོ། །དང་པོ་སྟོན་པ་བྱེད་པ་པོ་ཡིན་པར་སོགས་པ་ཚིགས་བཅད་བདུན་གྱིས་སྟོན་
ཏེ༑ དེ་ལ་བརྟག་པ་གསུམ་སྟེ། བྱེད་པོར་གྲུབ་པས་ལས་སུ་གྲུབ་པར་བྱེད་དམ།
བྱེད་པ་པོར་མ་གྲུབ་པས་ལས་སུ་མ་གྲུབ་པར་བྱེད་དམ། བྱེད་པ་པོ་གྲུབ་པ་དང་མ་
༡༡༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གྲུབ་པ་གཉིས་ཀས་ལས་སུ་གྲུབ་པ་དང་མ་གྲུབ་པར་གཉིས་ཀ་བྱེད། དེ་གསུམ་
ཆར་མི་འཐད་པར་སྟོན་པ་ལས། དང་པོ་མི་འཐད་པར་སྟོན་པ་ནི་ཚིགས་བཅད་དྲུག་
སྟེ༑ དེ་ལས་དང་པོ་བྱེད་པ་པོར་གྲུབ་པས་ལས་སུ་གྲུབ་པ་མི་བྱེད་ཅེས་པ་དམ་་
བཅའ་བ་རྐང་བ་དང་པོ་གཉིས་སོ། །བརྟག་པ་གཉིས་པ་མི་འཐད་ཅེས་དམ་བཅའ་
བ་རྐང་པ་འོག་མ་གཉིས་སོ། །དེ་གཉིས་ཆར་མི་འཐད་པ་ཅིའི་ཕྱིར་ཞེ་ན། འཐད་པ་
སྟོན་པ་ལས་དམ་བཅའ་དང་པོའི་འཐད་པ་སྟོན་པ་ནི་ཡིན་སོགས་པ་སྟེ། སྐད་ཅིག་
དང་པོ་བྱེད་པ་པོ་ཡིན་པར་གྱུར་ནས་གཉིས་པ་ལ་ལས་བྱེད་པ་ཡིན་པ་ལ། དང་
པོའི་དུས་ན་གཉིས་པའི་ལས་བྱེད་པའི་བྱ་བ་མེད་དེ། བྱ་བ་མ་སྐྱེས་པར་སྐད་ཅིག་
མ་སྔ་མ་འགགས་པས་སོ། །རྒྱུ་མཚན་དེ་ཉིད་ཀྱི་ཕྱིར་སྐད་ཅིག་གཉིས་པའི་ལས་དེ་
ཡང་བྱེད་པ་པོ་མེད་པར་འགྱུར་ཞེས་པའོ། །གཞན་ཡང་ཡིན་པར་འགྱུར་བ་སྟེ།
སྐད་ཅིག་དང་པོ་ལས་སུ་གྲུབ་པ་ཡིན་པ་དེ་ལ་བྱེད་པ་པོས་བྱས་པའི་བྱ་བ་མེད་དེ།
བྱ་བ་ཡོད་པ་ན་ལས་སྐད་ཅིག་མ་འགགས་ནས་མེད་པས་སོ། །རྒྱུ་མཚན་དེས་ན་
བྱེད་པ་པོ་ཡང་ལས་མེད་པར་འགྱུར་ཏེ། དེ་ལས་དང་འབྲལ་བར་འགྱུར་བས་ན་
བྱེད་པ་པོ་གྲུབ་པས་ལས་གྲུབ་མི་བྱེད་ཅེས་པའོ། །བྱེད་པ་པོར་ཡང་གྲུབ་པས་ལས་
སུ་མ་གྲུབ་པ་བྱེད་པ་མི་འཐད་པའི་འཐད་པ་སྟོན་པ་གལ་ཏེ་བྱེད་པ་པོར་ཨེ་དེ་པ་སྟེ།
བྱེད་པ་པོར་མ་གྱུར་བས་ལས་སུ་མ་འགྱུར་བ་བྱས་པས་ན་ལས་རྒྱུ་མེད་དུ་ཐལ་ཏེ།
ལས་དེ་རྒྱུར་འདོད་པའི་བྱེད་པ་པོ་མ་གྱུར་བས་མ་སྐྱེས་པས་སོ། །ཡང་བྱེད་པ་པོ་
ཡང་རྒྱུ་མེད་དུ་ཐལ་ཏེ། ལས་སུ་གྱུར་བ་དང་ལས་སུ་མ་གྱུར་བ་གཉིས་ནི་སྤུངས་
འགལ་ཡིན་པས་གཞན་མེད་ལ། དེ་གཉིས་ཅར་དེས་མི་སྐྱེད་ཅིང་དེ་གཉིས་ཀྱིས་
ཀྱང་དེ་མི་སྐྱེད་པས་སོ་ཞེས་པའོ། །རྒྱུ་མེད་དུ་ཐལ་བ་འདོད་ཐོག་གོ་ཞེས་རྒྱང་ཕན་
༡༡༦

༄༅། །བྱེད་པ་པོ་བརྟག་པའི་རབ་བྱེད།
པ་དོགས་པ་ལ། ལན་དུ་རྒྱུ་མེད་པ་ལ་སོགས་པ་སྨོས་ཏེ། དེ་གཉིས་མེད་པར་རྒྱུ་
མེད་པར་འགྱུར་ཞེས་པའོ། །དེ་གཉིས་མེད་པར་ཡང་འདོད་ཏོག་གོ་ཞེ་ན། དེ་མེད་
ན་སོགས་པ་སྟེ་བྱ་བ་དང་བྱེད་པ་པོ་དང་བྱེད་པ་གསུམ་མེད་པར་འགྱུར་ཞེས་པའོ། །
དེ་ཡང་འདོད་ཏོག་ཞེ་ན། བྱ་བ་ཨེ་དེ་པ་སྨོས་ཏེ། དེ་དག་མེད་ན་ཆོས་དང་ཆོས་མ་
ཡིན་པ་མེད་པར་འགྱུར་ཞེས་པའོ། །དེ་ཡང་འདོད་ན་དེ་གཉིས་ཀྱི་འབྲས་བུ་མེད་
པར་ཐལ་ལ། དེ་ཡང་མེད་པར་ཐལ་བ་དང༌། མཐོ་རིས་ཀྱི་ལམ་མེད་པར་ཐལ་
ཞིང༌། དེ་ཡང་འདོད་ན་འབད་པ་དོན་མེད་དུ་འགྱུར་ཞེས་པ་ཆོས་དང་ཆོས་མིན་མེད་
ན་སོགས་པ་སྟེ། དེས་ན་བྱེད་པ་པོར་མ་གྲུབ་པས་ལས་སུ་མ་གྱུར་བ་བྱེད་པ་མི་་
འཐད་ཅེས་པའོ། །བརྟག་པ་གསུམ་པ་བྱེད་པ་པོར་འགྱུར་བ་དང༌། མ་གྱུར་བ་
གཉིས་ཀ་ལས་སུ་གྱུར་བ་དང་མ་གྱུར་བ་གཉིས་ཀ་བྱེད་དོ་ཞེ་ན། ཅིའི་ཕྱིར་ཞེ་ན།
དེ་འགག་པ་བྱེད་པ་པོར་འགྱུར་སོགས་པ་སྟེ། བྱེད་པ་པོ་གྲུབ་མ་གྲུབ་གཉིས་ཀས་
ལས་སུ་གྲུབ་མ་གྲུབ་ཉིས་ཀ་མི་བྱེད་ཅེས་དམ་བཅའ་བ་རྐང་པ་དང་པོ་གཉིས་སོ། །
ཅིའི་ཕྱིར་ཞེ་ན། འཐད་པ་ཡིན་དང་ཞེས་པ་བཞི་སྟེ། བྱེད་པ་པོ་དང་ལས་ཡིན་པ་
དང་མ་ཡིན་པ་གཉིས་སྤངས་འགལ་ཡིན་པས་དངོས་པོ་གཅིག་ལ་དེ་གཉིས་ཅར་་་་་
འགལ་བས་ན་དེ་ལྟ་བུ་མི་སྲིད་པས་མི་འཐད་ཅེས་པོ། །དོན་གཉིས་པ་མི་འདྲ་བའི་
སྒོ་ནས་བརྟགས་ཏེ་བྱེད་པ་པོ་ལས་དོན་དམ་པར་དགག་པ་ལ་གཉིས། ཚིག་རེ་རེའི་
སྒོ་ནས་སུན་དབྱུང་བ་དང༌། གཉིས་གཉིས་པའི་སྒོ་ནས་སུན་དབྱུང་བ་གཉིས་ལས།
དང་པོ་སྟོན་པ་བྱེད་པ་པོ་ལས་དག་སོགས་པ་སྟེ། རྐང་པ་དང་པོ་གསུམ་གྱིས་ནི་
བྱེད་པ་པོ་གྲུབ་པས་ལས་སུ་མ་གྲུབ་པ་ཡང་མི་བྱེད་ལ། བྱེད་པ་པོ་མ་གྲུབ་པས་ཀྱང་
ལས་གྲུབ་པ་མི་བྱེད་ཅེས་དམ་བཅའ་བའོ། །དེ་ཅིའི་ཕྱིར་ཞེ་ན། འདིར་ཡང༌ཞེས
༡༡༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྨོས་ཏེ། བྱེད་པ་པོར་གྲུབ་པས་ལས་སུ་མ་གྲུ7་པ་བྱེད་པའི་ཕྱིར་ལས་སུ་གྲུབ་པ་རྒྱུ་
མེད་པར་ཐལ་ཞེས་པ་དང་། བྱེད་པ་པོར་མ་གྲུབ་པས་ལས་གྲུབ་པ་བྱེད་ན། བྱེད་པ་
པོ་ཡང་རྒྱུ་མེད་དུ་འགྱུར་ཏེ། རྒྱུར་འདོད་པ་འདས་དེས་ལས་སུ་གྲུབ་པ་གཅིག་པུ་
ལས་གཞན་མི་བྱེད་པས་ཞེས་པའོ། །གཉིས་པ་ཚིག་གཉིས་གཉིས་ཀྱི་སྒོ་ནས་སུན་
དབྱུང་བ་ནི་བྱེད་པ་པོ་དང་ལས་སོགས་པ་སྟེ། རྐང་པ་དང་པོ་གསུམ་གྱིས་ནི་བྱེད་པ་
པོར་གྲུབ་པ་དང་བཅས་པའི་མ་གྲུབ་པས། ལས་མ་གྲུབ་པ་དང་བཅས་པའི་གྲུབ་པ་
མི་བྱེད་ཅེས་པ་དམ་བཅའ་བའོ། །དེའི་འཐད་པ་གཏན་ཚིགས་ཞེས་པ་སྟེ། ཡིན་
དང་མ་ཡིན་པ་དག་ནི་ཕན་ཚུན་འགལ་བས་ག་ལ་གཅིག་ཅེས་གོང་དུ་བསྟན་
གྲུབ་མ་གྲུབ་སྤངས་འགལ་གཅིག་པས་མི་འཐད་པས་མི་རིགས་ཞེས་པའོ། །བྱེད་པ་
པོ་དང་སོགས་པ་རྐང་པ་གསུམ་གྱིས་གོང་ལས་བཟློག་སྟེ། བྱེད་པ་པོ་མ་གྲུབ་པ་
གྲུབ་པ་དང་བཅས་པས་ལས་གྲུབ་པ་དང་བཅས་པའི་མ་གྲུབ་པ་མི་བྱེད་ཅེས་དམ་་་་་་
བཅས་པའོ། །དེའི་འཐད་པ་གཏན་ཚིགས་ཞེས་པ་སྟེ། ཡིན་དང་མ་ཡིན་ཞེས་པ་སྟེ་
རྐང་པ་གཉིས་གོང་དུ་བསྟན་ཏེ། སྤངས་འགལ་གཅིག་པར་མི་འཐད་ཅེས་པའོ། །
གཞན་ཡང་བྱེད་པ་པོ་གྲུབ་པ་དང་མ་གྲུབ་པ་གཉིས་ཀྱིས། ལས་སུ་གྲུབ་པ་མ་གྲུབ་
པ་གཉིས་མི་བྱེད་དེ། ཡིན་དང་མ་ཡིན་འགྱུར་བ་ནི་ཞེས་པའི་རིགས་པས་གནོད་
པས་ཞེས་སྟོན་པ་བྱེད་ཕ་པོར་འགྱུར་སོགས་པའོ། །དོན་གཉིས་པ་རྒྱུ་ལ་ལྟོས་ཏེ་
ཀུན་རྫོབ་ཏུ་བྱེད་པ་པོ་དང་ལས་ཡོད་པར་སྟོན་པ་བྱེད་པ་པོ་ལས་ལ་སོགས་པའི་་་་་་
ཚིགས་ཤད་ཕྱེད་དེ། རྒྱུན་ལ་ལྟོས་ནས་གཅིག་ལ་གཅིག་རྟེན་ཏེ་འབྱུང་བ་ཙམ་དེ་ལ་
གཉིས་སུ་བཞག་ཅེས་པའོ། །དོན་གསུམ་པ་བྱེད་པ་པོ་དང་ལས་འགོག་པའི་རིགས་
པ་དེ་དངོས་པོ་གཞན་ལ་སྦྱར་བ་སྟོན་པ། དེ་བཞིན་སོགས་པ་སྟེ། དེ་བཞིན་དུ་ཉེར་
༡༡༨

༄༅། །སྔ་རོལ་ན་གནས་པ་བརྟག་པའི་རབ་བྱེད།
ལེན་གྱི་རྒྱུ་འབྲས་ཀྱང་དེ་ལྟར་གཞན་གྱི་དོན་དམ་དུ་མ་ཡིན་ཏེ། དོན་དུ་ཡོད་ན་
ལས་དང་བྱེད་པ་པོ་ཡང་ཡོད་དགོས་པ་ལས། དེ་གཉིས་མ་གྲུབ་པས་ཤིང་གཅོད་པ་
པོ་ཡོད་པ་དང༌། ལས་ཤིང་གཅོད་པ་ལས་སོགས་པ་ཀུན་བདེན་པར་མ་གྲུབ་པར་
ཤེས་པར་བྱའོ། །ལས་དང་བྱེད་པ་བརྟག་པ་རྫོགས་སོ།། །།
༈ དགུ་པ་ཉེ་བར་ལེན་པ་པོ་དང་ཉེ་བར་བླང་བ་བརྟག་པའི་རབ་ཏུ་བྱེད་པ་ལ་དོན་་
གསུམ་སྟེ། ལེའུ་ཡི་འབྲེལ་རྣམ་པར་གཞག་པ་དང༌། གཞལ་བྱ་ཉེ་བར་དགོད་པ་
དང༌། ཡི་གེ་སོ་སོའི་དོན་ནོ། །དང་པོ་ནི་བྱེད་པ་པོ་དང་ལས་བསྟན་པའི་རྗེས་ལ་
འདི་སྟོན་པ་ལ་འབྲེལ་བ་ཅི་ཞེ་ན། མང་པོས་བཀུར་བའི་སྡེ་པ་ན་རེ་གང་ཟག་གི་
བདག་རྟག་པ་གཅིག་པའི་ཉེ་བར་ལེན་པ་སྟེ་རྒྱུ་ཡིན། ལྟ་བ་དང་ཉན་པ་ལ་སོགས་
པ་ནི་ཉེ་བར་བླང་བ་སྟེ་འབྲས་བུ་ཡིན་ལ། དེ་གཉིས་ཡོད་པའི་ཕྱིར་བྱེད་པ་པོ་ལས་
གྲུབ་བོ་ཞེ་ན་ཞེས་རྒོལ་བའི་གཏན་ཚིགས་མ་གྲུབ་པར་བསྟན་པའི་ཕྱིར་དེའི་རྗེས་་་་
ལ་རབ་ཏུ་བྱེད་པ་འདི་བསྟན་པའོ། །གཉིས་པ་ནི་དོན་ལྔ་སྟེ། ཕྱོགས་སྔ་མའི་འདོད་
པ་བརྗོད་པ་དང་། ཐམས་ཅད་ཀྱི་སྔོན་དུ་འགྲོ་བ་དགག་པ་དང༌། རེ་རེའི་སྔོན་དུ་
འགྲོ་བ་དགག་པ་དང་། མིང་དང་གཟུགས་ཀྱིས་ཟིན་པའི་འབྱུང་བ་རྐྱེན་དུ་འདོད་པ་
དགག་པ་དང༌། འབྲས་བུའི་སྒོ་ནས་ཉེ་བར་ལེན་པར་འདོད་པ་དགག་པའོ། །
གསུམ་པ་ཡི་གེའི་དོན་ལ་ལྔ་ལས་དང་པོ་ཕྱོགས་སྔ་མའི་འདོད་པ་དགོད་པ་ནི་ལྟ་་་་
དང་ཉན་ལ་སོགས་པ་ཚིག་ཤད་གཉིས་ཏེ། དང་པོ་རྗེས་འགྲོའི་སྒོ་ནས་སྟོན་པ།
གཉིས་པ་ལྡོག་པའི་སྒོ་ནས་སྟོན་པ་དང༌། ཉེ་བར་ལེན་པ་དང་བླང་བར་ཡོད་པར་
སྟོན་པའོ། །དེ་ལ་འབྲས་བུ་ཉེ་བར་བླང་པ་དང་ལྟ་བ་དང་ཉན་པ་ལ་སོགས་པའི་
དབང་དུ་བྱས་པ། བདག་ཉེ་བར་ལེན་པ་གང་གི་ཡིན་པའི་ལྟ་བ་ལ་སོགས་པ་དེ་
༡༡༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དག་གི་སྔ་རོལ་ན་ཉེ་བར་ལེན་པའི་བདག་དེ་ཡོད་ཅེས་སྦྱར། ཡང་འབྲས་བུ་ཉེ་བར་
བླངས་པ་ཚོར་བ་པོ་དང་འདུ་ཤེས་ལ་སོགས་པ་དབང་དུ་བྱས་ཤིང་འབྲས་བུར་བྱས་
པ་ཉེ་བར་ལེན་པ་རྒྱུ་གང་གིས་ཡིན་པའི་ཚོར་བ་ལ་སོགས་པ་དེ་དག་གི་སྔ་རོལ་ན་་་་
ཉེ་བར་ལེན་པ་བདག་དེ་ཡོད་ཅེས་མང་པོར་བཀུར་བའི་ལྡེ་བ་ཟེར་ཞེའོ། །ལྡོག་
པའི་སྒོ་ནས་སྟོན་པ་དངོས་པོ་སོགས་པ་སྟེ། ཉེ་བར་ལེན་པ་བདག་གི་དངོས་པོར་
ཡོད་པ་མ་ཡིན། ཉེ་བར་བླངས་པའི་འབྲས་བུ་ལྟ་བ་ལ་སོགས་པ་མེད་པར་ཐལ་བ་
ལས། ལྟ་བ་ལས་སོགས་པ་ཡོད་དེའི་ཕྱིར་ན། དེ་དག་གི་སྔ་རོལ་ན་ཉེ་བར་ལེན་པ་
བདག་གི་དངོས་པོའི་རྒྱུ་དེ་ཡོད་ལ། དེས་ན་བྱེད་པ་པོ་དང་ལས་ལ་སོགས་པ་གྲུབ་
བོ་ཞེ་ན་ཞེས་པའོ། །དེའི་ལན་ལ་དོན་ལྷག་མ་བཞིས་ཉེ་བར་ལེན་པ་དང་ཉེ་བར་
བླང་བ་ཡོད་པའི་ཕྱིར་གྱི་གཏན་ཚིགས་མ་གྲུབ་ཅེས་སྟོན་པ་ལས། དང་པོ་ཐམས་
ཅད་ཀྱི་སྔ་རོལ་ན་ཉེ་བར་ལེན་པ་པོ་བདག་ཡོད་པ་འགོག་པ་ནི་ལྟ་དང་ཉན་ལ་་་་་་་་་
སོགས་པ་སྟེ། ཚིག་ཤད་དང་པོས་ལྟ་བ་ལ་སོགས་པའི་བྲས་བུ་ཐམས་ཅད་ཀྱི་སྔ་
རོལ་ན་བདག་ཡོད་ན། དེའི་དུས་ན་ཉེ་བར་བླང་འབྲས་མེད་པས་ན་དེ་ལ་ལྟོས་པའི་
འཇིག་པའི་རྒྱུ་ཉེ་བར་ལེན་པར་བཏགས་པའི་དོན་མེད་པར་འགྱུར་ཞེས་པའོ། །
ཚིགས་བཅད་གཉིས་པས་ལྟ་བ་ལ་སོགས་པ་ལ་མ་ལྟོས་པར་བདག་སྔར་གནས་ན།
ལྟ་བ་ལ་སོགས་པ་ཕྱིས་འབྱུང་བ་ཡང་བདག་མེད་པར་ཡོད་པར་འགྱུར་ཏེ། ཕན་
ཚུན་དུ་ལྟོས་པ་མེད་པའི་ཕྱིར་རོ། །དེས་ན་དེ་གཉིས་མཚོན་བྱ་མཚོན་བྱེད་དུ་མི་་
འཐད་པར་འགྱུར་ཞེས་པའོ། །ཚིག་ཤད་གསུམ་པས་དེ་ལྟར་ལྟ་བ་ལ་སོགས་པ་དང་
བདག་ཕན་ཚུན་དུ་འབྲེལ་མེད་པས་གསལ་བྱ་གསལ་བྱེད་ལ་སོགས་པའི་རྒྱུ་འབྲས་
ཕན་ཚུན་དུ་མི་འཐད་ཅེས་པའོ། །དོན་གཉིས་པ་རེ་རེའི་སྔོན་འགྲོ་བ་དགག་པ་སྟོན་
༡༢༠

༄༅། །སྔ་རོལ་ན་གནས་པ་བརྟག་པའི་རབ་བྱེད།
པ༑ ལྟ་ལས་སོགས་པ་ཐམས་ཅད་ཀྱང་། ཨེ་དེ་པ་སྟེ། རྒོལ་བ་དང་ལན་གཉིས་
ལས་དང་པོ་ནི་དང་པོའི་ཚིག་ཤད་གཅིག་སྟེ། ལྟ་བ་ལ་སོགས་པ་ཉེ་བར་བླང་བར་
བྱ་བ་ཐམས་ཅད་ཀྱི་སྔ་རོལ་ན་༼མ་དཔེ་མི་གསལ།༽བདག་ཉེ་བར་ལེན་པ་དེ་ད་ན་་་་་་
སྐྱོན་དེ་འོང་བ་ལ། དེ་ལྟར་མི་འདོད་ཀྱི་ལྟ་བ་ལ་སོགས་པ་རེ་རེའི་སྔ་རོལ་ན་ཡོད་
པས་སྐྱོན་དེ་མི་འོང་སྟེ། ལྟ་བའི་བྱ་བ་ལྟ་བུ་མ་སྐྱེས་པའི་སྔ་རོལ་ན་བདག་ཡོད་ལ་
བདག་ཡོད་པའི་དུས་དེ་ན་ཉན་པའི་བྱ་བ་དང་ལྡན་པས་ཉན་པའི་འབྲས་བུ་དང་་་་་་་
ལྡན་པས་དེ་ལ་ལྟོས་ནས་བདག་ཉེ་བར་ལེན་པ་པོར་ཡང་གྲུབ་པས། དེས་དུས་ཕྱིས་
ཀྱི་ལྟ་བ་བསྐྱེད་པས་ཉེས་པ་མེད་དོ་ཞེ་ན་ཞེས་པའོ། །ལན་སྟོན་པ་ལྟ་བ་ལས་་་་་
སོགས་པ་སྟེ་ཚིག་ཤད་དང་པོས་རང་གི་ཚིག་དང་འགལ་ཏེ། བདག་ཉེ་བར་ལེན་
པར་འདོད་པ་དེ་ལྟ་བ་ལ་སོགས་པ་ཉེ་བར་བླང་པར་བྱ་བ་ཐམས་ཅད་ཀྱི་སྔ་རོལ་ན་
མེད་ཅེས་པ་དང་རེ་རེའི་སྔ་རོལ་ན་ཡོད་ཅེས་པ་འགལ་ཏེ། དཔེར་ན་ནགས་ཚལ་
ཤིང་ཐམས་ཅད་ཀྱི་སྔ་རོལ་ན་མེད། སྟག་པ་ལྟ་བུ་རེ་རེའི་སྔ་རོལ་ཡོད་ཅེས་འགལ་
བ་བཞིན་ཏེ། ཐམས་ཅད་ཀྱི་སྔ་རོལ་ན་མེད་ན་རེ་རེའི་སྔ་རོལ་ནས་ཡོད་པ་མི་་་་
འཐད་པས་སོ། །ཞེས་འཇིག་རྟེན་པའི་གྲགས་པ་དང་འགལ་ཞེས་བསྟན་པའོ། །
གལ་ཏེ་རེ་རེའི་ལ་སོགས་པའི་ཚིག་ཤད་ཀྱིས་ནི་ལྟ་བའི་བྱ་བ་མ་སྐྱེས་པའི་སྔ་རོལ་་་་
ན་བདག་ཡོད་ལ། དེའི་དུས་ན་ཉན་པའི་བྱ་བ་དང་ལྡན་པས་ཉན་པ་དང་དུས་་་་་
མཉམ་དུ་ཡོད་པས་དེ་ལ་ལྟོས་ནས་བདག་དེ་ཉེ་བར་ལེན་པ་སྟེ་ཕྱིས་སྐྱེ་བའི་ལྟ་བའི་
བྱ་བ་རྒྱུར་འདོད་ན་ཕྱིས་ཀྱི་ལྟ་བའི་བྱ་བ་ལ་ལྟོས་ནས་ལྟ་བ་པོར་འདུག་པ་དེ་ཉིད་་་་
ཉན་པ་པོའི་བདག་ཀྱང་ཡིན་ཚོར་བ་པོ་ལ་སོགས་པའི་བདག་ཀྱང་དེ་ཉིད་ཡིན་པར་
ཐལ་ལ། དེ་ལྟར་ཡང་མི་འཐད་དེ་ལྟ་བ་པོ་ལ་སོགས་པའི་བདག་ཐ་དད་པར་ཁྱེད་
༡༢༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འདོད་པས་ཞེས་པའོ། །དེ་ལྟར་མི་འགྱུར་ཏེ་ལྟ་བའི་བྱ་བ་མ་སྐྱེས་པའི་སྔ་རོལ་ན་
ཡོད་པའི་བདག་ཉན་པའི་བྱ་བ་ལྟ་བུ་དང་ལྡན་པའི་དུས་ན། ཉན་པ་པོ་ཉིད་ཡིན་ལ་
ཕྱིས་རྟེན་པའི་བྱ་བ་འགགས་ནས་ལྟ་བའི་བྱ་བ་སྐྱེས་པའི་དུས་ན་ལྟ་བ་པོ་ཡིན་པར་་
མི་འགྱུར་ཏེ། ཐ་དད་ཞེ་ན། ལན་དུ་གལ་ཏེ་སོགས་པ་སྟེ། དེ་ལྟར་ལྟ་བ་སོགས་
པའི་བྱ་བ་ཐ་དད་པའི་སྒོ་ནས་ལྟ་བ་པོ་ལ་སོགས་པ་ཐ་དད་དུ་འཇོག་ན་དུས་གཅིག་་
ཏུ་ཡུལ་དྲུག་ལ་ལྟ་བའི་བྱ་བ་དང་ལྡན་པའི་ཚེ། དུས་གཅིག་ཏུ་བདག་ལྟ་བ་པོ་ལ་
སོགས་པ་དྲུག་ཡོད་པར་ཐལ་ཞེས་པའོ། །དེས་ན་རེ་རེའི་སྔ་རོལ་ན་ཡོད་པ་མི་་་
འཐད་ཅེས་པའོ། །སྐྱོན་དེ་མི་འོང་སྟེ་བདག་གིས་མིང་དང་གཟུགས་ཀྱིས་ཟིན་པའི་
འབྱུང་བ་བཞི་བསྐྱེད་ནས་དེས་ལྟ་བའི་བྱ་བ་ཐམས་ཅད་སྐྱེད་པས་ན་སྐྱོན་དེ་དག་མི་
གནས་སོ། །ཞེ་ན། དེའི་ལན་དུ་དོན་གསུམ་པ་མིང་དང་གཟུགས་ཀྱིས་ཟིན་པའི་
འབྱུང་བ་རྒྱུར་འདོད་པ་དགག་པ་སྟོན་པ་ལྟ་དང་ལ་སོགས་པ་ཚིག་ཤད་གཅིག་སྟེ།
འབྱུང་བའི་རྒྱུར་བདག་འདོད་པ་དེ་ལ་ཡང་སྔར་གྱི་ཐམས་ཅད་ཀྱི་སྔ་རོལ་ན་བདག་
ཡོད་པ་དགག་པའི་རིགས་པ་མཚུངས་པས་འབྱུང་བའི་རྒྱུར་བདག་མ་གྲུབ་ལ།
བདག་གིས་འབྲས་བུར་འབྱུང་བ་མ་གྲུབ་སྟེ། འདི་ལྟར་འབྱུང་བ་དང་བདག་རྒྱུ་་
འབྲས་སུ་འདོད་པས་དུས་མཉམ་པར་མི་འཐད་དེ། བདག་སྔ་ན་ཡོད་དགོས་ལ་དེ་
ལྟ་ན་ཡང་འབྲས་བུ་འབྱུང་བ་དེའི་དུས་ན་མེད་པས་ན། དེ་ལ་ལྟོས་པའི་འབྲས་བུ་
རྒྱུའི་དོན་དུ་བདག་མི་འགྲུབ་ལ། དེ་ཉིད་ཀྱི་ཕྱིར་ན་ཕྱིས་འབྱུངབའི་འབྱུང་བ་དེ་ཡང་
བདག་ལ་ལྟོས་པར་ཡོད་པར་ཐལ་བས་ན། འབྱུང་བ་དང་བདག་རྒྱུ་འབྲས་སུ་མི་
འགྲུབ་པས་ན་བདག་གིས་བསྐྱེད་པའི་མིང་དང་གཟུགས་ཀྱིས་ཟིན་པའི་འབྱུང་བའི་་
རྒྱུ་ལས་ལྟ་བ་སོགས་པའི་སྐྱེ་བ་ལེན་ཞེས་པའོ། །ལྟ་དང་ཉན་ལ་སོགས་པའི་འབྲས་
༡༢༢

༄༅། །མེ་དང་བུད་ཤིང་བརྟག་པའི་རབ་བྱེད།
བུ་དམིགས་པའི་ཕྱིར་ལྟ་བ་སོགས་པའི་བདག་ཡོད་དོ་ཞེ་ན། དེའི་ལན་དུ་ལྔ་པ་་
འབྲས་བུའི་སྒོ་ནས་ཉེ་བར་ལེན་པ་པོ་མི་འགྲུབ་པར་སྟོན་པ་ནི་ལྟ་དང་ལ་སོགས་པ་
སྟེ༑ ལྟ་དང་ལ་སོགས་པ་ཡོད་པའི་གཏན་ཚིགས་མ་གྲུབ་སྟེ། གོང་དུ་སྐྱེ་མཆེད་
བརྟག་པར་ལྟ་བ་རང་གི་བདག་ཉིད་ནི། དེ་ནི་དེ་ལ་མི་ལྟ་ཉིད་གང་ཞིག་བདག་ལ་
མི་ལྟ་བ། དེ་གཞན་དག་ལ་ཇི་ལྟར་ལྟ་སོགས་པས་ལྟ་བ་ལ་སོགས་པ་མ་གྲུབ་པར་
བསྟན་པས་ན་འབྲས་བུ་དེ་དག་གི་སྒོ་ནས་བདག་ཉེ་བར་ལེན་པ་པོ་ཡོད་པར་མི་མི་་་་
འགྲུབ་ཅེས་པའོ། །འོ་ན་སློབ་དཔོན་ཁྱོད་བདག་མེད་པར་འདོད་དམ་ཞེ་ན། གང་
ཞིག་ལྟ་ལ་སོགས་པ་སྨོས་ཏེ་ང་ནི་བདག་ཀྱང་མི་འདོད་ལ། བདག་མེད་པ་ཡང་མི་
ལྡོག་སྟེ། བདག་མེད་ཅེས་པ་བདག་ལ་ལྟོས་ནས་བཞག་པ་ལ་ལྟོས་ས་བདག་འདི་
ལྟར་མ་གྲུབ་པས་ཞེས་པ་སྟེ། བདག་ཡོད་ན་ལྟ་ལ་སོགས་པའི་སྔ་རོལ་ན་ཡོད་དམ།
ད་ལྟར་དུས་མཉམ་པ་ན་ཡོད་དམ། ཕྱི་རོལ་ན་ཡོད། དང་པོ་མི་འཐད་དེ་གོང་དུ་
བཀག་པས་སོ། །ད་ལྟར་དུས་མཉམ་པ་ན་མེད་དེ་རྒྱུ་འབྲས་དུས་མཉམ་པ་མི་་་་་
འཐད་པས་སོ། །ཕྱི་རོལ་ན་མེད་དེ་རྒྱུན་མི་འགྱུར་བ་སྟེ་འབྲས་བུ་ཕྱིས་འགྲུབ་པ་
རྒྱུར་མི་འཐད་པས་སོ། །དེས་ན་བདག་དེ་ཡོད་པས་མི་འགྲུབ་པས། དེ་ལ་ལྟོས་
པའི་མེད་པ་ཡང་མི་འགྲུབ་པས་ཡོད་མེད་དུ་རྟོག་པ་ལྡོག་སྟེ་གང་དུ་ཡོད་པ་མི་འཐད་
དོ་ཞེས་པའི། ཉེ་བར་ལེན་པ་དང་ཉེ་བར་བླང་བ་བརྟག་པ་རྫོགས་སོ།། །།
༈ བཅུ་པ་མེ་དང་བུད་ཤིང་བརྟག་པའི་རབ་ཏུ་བྱེད་པ་ལ་གསུམ་སྟེ། ལེའུ་སྔ་ཕྱིའི་
འབྲེལ་དང༌། གཞལ་བྱ་ཉེ་བར་དགོད་པ་དང༌། ཡི་གེའི་དངོས་པོ་བཤད་པའོ། །
དང་པོ་ནི་ལེའུ་དགུ་པའི་རྗེས་ལ་འདི་སྟོན་པའི་འབྲེལ་བ་ཅི་ལྟར་ཞེ་ན། གཞན་དག་
མེས་བུད་ཤིང་སྲེག་པར་གྲགས་ཤིང་མངོན་སུམ་དུ་གྲུབ་པས་ན་མེ་བྱེད་པ་པོ་བུད་་་་་
༡༢༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཤིང་ལས་སུ་བྱ་བ་ཡིན་པས་མེས་བུད་ཤིང་སྲེག་པ་ཡིན་པའི་ཕྱིར་སྔར་གྱི་ཉེ་
ལེན་པ་པོ་བདག་ཏུ་ཉེ་བར་བླང་བ་ལྟ་བ་ལ་སོགས་པ་ཡོད་དོ་ཞེ་ན་ཞེས་དོགས་པའི་
གཏན་ཚིགས་མ་གྲུབ་པར་བསྟན་པའི་ཕྱིར། རབ་ཏུ་བྱེད་པ་འདི་དེའི་རྗེས་སུ་བསྟན་
ཏོ༑ ༑གཉིས་པ་ལ་བཞི་སྟེ། ཐ་དད་པ་དང་ཐ་མི་དད་པར་བརྟག་པ་བྱས་པའི་སྒོ་
ནས་མེ་དང་བུད་ཤིང་དོན་དམ་པར་མ་གྲུབ་པ་དང་། ཕན་ཚུན་ལྟོས་པ་མི་འཐད་པ་
མི་འཐད་པའི་སྒོ་ནས་མེ་དང་བུད་ཤིང་དོན་དམ་པར་མ་གྲུབ་པ་དང༌། སྔར་བཤད་
པའི་ཉེས་པ་མཚུངས་པས་དེ་གཉིས་དོན་དམ་པར་མ་གྲུབ་པ་དང༌། རིགས་པ་དེ་
ཉིད་དངོས་པོ་གཞན་ལ་བསྒྲེ་བའོ། །གསུམ་པ་ཡི་གེའི་ལ་གཅིག་དང་ཐ་དད་དུ་
བརྟག་པ་བྱས་པ་བྱས་པའི་སྒོ་ནས་མེ་དང་བུད་ཤིང་བསྲེག་པ་དོན་དམ་པར་ཡོད་་་་་
པའི་རྟགས་མ་གྲུབ་ཅེས་སྟོན་པ་གལ་ཏེ་སོགས་པའི་ཚིག་ཤད་བདུན་ཏེ། ཤིང་མེས་
སྲེག་ན་དེ་གཉིས་གཅིག་ཏུ་བྱས་ནས་སྲེག་གམ། འོན་ཏེ་ཐ་དད་བྱས་ནས་སྲེག དེ་
ལས་དང་པོ་མི་འཐད་ཅེས་པ་རྐང་པ་དང་པོ་གཉིས་ཏེ། དེ་གཉིས་གཅིག་ན་ཤིང་
ལས་ཡིན། མེ་བྱེད་པ་པོ་ཡིན་པས་༼ མ་དཔེ་མི་གསལ༽དེ་གཉིས་གཅིག་པའི་ཕྱིར་བྱེད་
པ་པོ་དང་ལས་ཐམས་ཅད་གཅིག་པར་ཐལ་ལོ། །འདོད་ཐོག་ན་རྫ་མཁན་དང་བུམ་
པ་གཅིག་པར་;ཐལ་བས་བུམ་པ་ཆག་པ་ན་རྫ་མཁན་ཡང་ཤི་བར་འགྱུར་ཞེས་པའོ།།
ཤིང་དང་མེ་ཐ་དད་པས་སྐྱོན་དེ་མི་འོང་ངོ་ཞེ་ན། གལ་ཏེ་སོགས་པ་སྨོས་ཏེ། ཐ་དད་
ཀྱི་འཐད་པར་དམ་བཅའ་བ། དམ་བཅའ་དང་འཐད་པར་གཉིས་ཀྱི་སྒོ་ནས་དགག་
པ་དང་། སྲེག་བཞིན་པའི་བུད་ཤིང་དང་མེ་ཐ་དད་པ་མི་འཐད་པའི་སྒོ་ནས་དགག་
པ་དང༌། མེ་དང་ཤིང་འཕྲད་མ་འཕྲད་ཀྱི་སྒོ་ནས་བརྟག་སྟེ་དགག་པའོ། །དེ་ལས་
དང་པོ་སྟོན་པ་གལ་ཏེ་ལ་སོགས་པ་ཚིག་ཤད་ཕྱེད་དང་གཉིས་ཀྱིས་བསྟན་ཏེ་ཤིང་་་་་
༡༢༤

༄༅། །མེ་དང་བུད་ཤིང་བརྟག་པའི་རབ་བྱེད
དང་མེ་ཐ་དད་ན་བུམ་སྣམ་ལྟར་ཤིང་མེད་པར་མེ་འབྱུང་བར་འགྱུར་ཞིང་། དེ་འདོད་
ན་དུས་རྟག་ཏུ་མེ་འབར་བར་འགྱུར་རོ། །གཞན་ཡང་མེ་འབར་བྱེད་དེ་བུད་ཤིང་
མེད་པའི་རྒྱུ་ལས་བྱུང་ན་བུད་ཤིང་སྒྲུབ་པའི་རྩོལ་བ་དོན་མེད་པར་ཐལ་ལ། དེ་ཡང་
འདོད་ན་བུད་ཤིང་ཉིད་ཀྱང་མེད་པར་འགྱུར་ཞེས་ཐ་དད་མེད་པར་དམ་བཅས་
པའོ། །གཉིས་པ་དམ་བཅའ་བ་དང་འཐད་པ་གཉིས་ཀྱི་སྒོ་ནས་དགག་པ་ནི་གཞན་
ལ་སོགས་པའི་ཚིག་ཤད་གཅིག་སྟེ། དམ་བཅའ་བའི་འབར་བྱེད་ཅེས་པའི་རྐང་པ་
འོག་མ་སྟེ་བུད་ཤིང་མེད་པའི་རྒྱུ་ལས་མེ་འབྱུང་བར་འགྱུར་ཞེས་པ་དེ་ཅིའི་ཕྱིར་ཞེ་་་་
ན༑ གཞན་ལ་ཞེས་པའི་རྐང་པ་འོག་མའི་འཐད་པ་སྟེ། མེ་དེ་གཞན་བུད་ཤིང་ལ་
ལྟོས་མེད་པའི་ཕྱིར་ཅེས་པའོ། །དེ་ཉིད་ཅིའི་ཕྱིར་ཞེ་ན། མེ་དང་བུད་ཤིང་ཐ་དད་པ་
ཡིན་པའི་ཕྱིར་ཞེས་པའོ། །ཡང་མེ་འབུད་པའི་རྩོམ་པ་དོན་མེད་དུ་ཐལ་ཞེས་པ་རྩོམ་
པ་ཞེས་པའོ། །ཅིའི་ཕྱིར་ཞེ་ན། དེའི་འཐད་པ་རྟག་ཏུ་ཞེས་པ་སྟེ། རྟག་ཏུ་འབར་
བའི་ཕྱིར་ཅེས་པའོ། །གསུམ་པ་སྲེག་བཞིན་པའི་བུད་ཤིང་དང་མེ་ཐ་དད་པ་དགག་
པ་ནི་དེ་ལ་སོགས་པ་སྟེ། རྐང་པ་དང་པོ་གཉིས་ནི་རྒོལ་བ་སྟེ། མེ་དང་བུད་ཤིང་ངོ་
བོ་གཅིག་པར་ཁས་མི་ལེན་ཐ་དད་པར་འཐད་དེ། དེ་ལྟ་ན་ཤིང་མེད་པར་མེ་ཡོད་
པར་འགྱུར་ཏེ། བུམ་སྣམ་ཐ་དད་པས་གཅིག་མེད་པར་གཅིག་ཡོད་པ་བཞིན་ཞེས་
གོང་དུ་བརྗོད་པའི་སྐྱོན་ཡང་མི་འོང་སྟེ། དེ་གཉིས་ནི་ལྟོས་པ་མེད་པའི་ཐ་དད་ཡིན་
ཏེ་བས་གཅིག་མེད་ཀྱང་གཅིག་ཡོད་པ་ཡིན་ལ། མེ་དང་བུད་ཤིང་གཉིས་ལྟོས་པ་
དང་བཅས་པའི་ངོ་བོ་ཐ་དད་ཡིན་པས་བུད་ཤིང་མེད་པར་མེ་མི་འབྱུང་སྟེ། དེ་ལ་
བུད་ཤིང་ཞེས་པ་ཡང་མེ་འབར་བའི་བྱ་བ་དང་ལྡན་པ་སྲེག་བཞིན་པ་ཡིན་ལ་དེ་དང་
མེ་ཕན་ཚུན་ལྟོས་པ་དང་བཅས་པའི་ངོ་བོ་ཐ་དད་ཡིན་ཏེ། བུད་ཤིང་དང་མེ་དེ་ཡུལ་
༡༢༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཐ་དད་དེ་ཐན་ཡོད་པ་དེའི་དེ་ན་ཡོད་ཁ་དོག་ཐ་དད་རེག་བྱ་སྔ་མ་མི་འཐད་པས་ནད་
སྐྱོན་སྔ་མ་གཉིས་ཅར་མི་འོང་ངོ་ཞེ་ན། ཞེས་པའི་ལན་རྐང་པ་འོག་མ་གཉིས་ཏེ།
བུད་ཤིང་ཞེས་པ་སྲེག་བཞིན་པ་དེ་ཡིན་ན་མེ་དང་གཉིས་ལྟོས་པ་དང་བཅས་པ་ཡིན་
དུ་བཅུག་ཀྱང་དེ་དང་མེ་ཐ་དད་པར་སྣང་དུ་རུང་བ་ལ་མ་དམིགས་པས་ན་ཐ་དད་དུ་
མི་འགྲུབ་པས་མེ་གང་གིས་བུད་ཤིང་སྲེག་བཞིན་དེ་སྲེག་སྟེ། ཐ་མི་དད་པས་མེ་
སྲེག་ཅེས་མི་འཐད་ཅེས་པའོ། །དུ་བ་ཕྲད་མ་ཕྲད་དུ་བརྟག་པའི་སྒོ་ནས་ཐ་དད་པ་
མེས་བུད་ཤིང་སྲེག་པ་དགག་པ་སྟོན་པ། གཞན་ན་མི་འཕྲད་སོགས་པ་སྟེ། གཞན་
ཡང་མེ་དང་བུད་ཤིང་ཐ་དད་པ་སྲེག་ན་ཕྲད་ནས་སྲེག་གམ་མ་ཕྲད་པར་སྲེག དང་
པོ་མི་འཐད་ཅེས་པ་གཞན་ན་མི་འཕྲད་ཅེས་པ་སྟེ། འཕྲད་ཅེས་པ་ནི་ཐ་མི་དད་པར་
འདྲེས་པ་ལ་ཟེར་བ་ལ། མེ་དང་བུད་ཤིང་གཞན་ཏེ་ཐ་དད་ཡིན་པའི་ཕྱིར་ཕྲད་ནས་
སྲེག མ་ཕྲད་པར་སྲེག དང་པོ་མི་འཐད་ཅེས་པ་གཞན་ན་མི་འཕྲད་ཅེས་པ་གཞན་
ན་མི་ཕྲད་པ་མེད་ཅེས་པའོ། །བརྟག་པ་འགོག་པ་ཕྲད་པ་མེད་ན་སོགས་པ་སྟེ། མ་
ཕྲད་ཀྱང་སྲེག་ན་ཡུལ་འདིའི་མེས་ཀྱང་གཞན་ན་ཡོད་པའི་བུད་ཤིང་སྲེག་པར་
འགྱར་བས་ན་མ་ཕྲད་པའི་ཕྱིར་མི་སྲེག་ཅེས་པའོ། །མེས་བུད་ཤིང་མི་སྲེག་སྟེ། མེ་
ལོགས་ན་ཡོད་ན་མེ་རང་འཆི་ང་མེད་པར་འགྱུར་ལ། དེ་ལྟར་ན་མེ་རང་གི་རྟགས་
འབར་བ་དང་རྟག་ཏུ་ལྡན་པར་འགྱུར་ཞེས་པའོ། །གལ་ཏེ་སོགས་པ་ཐ་དད་པ་ཡིན་
པས་ཕྲད་པ་མི་འཐད་ཅེས་པ་མི་འཐད་༼མ་དཔེ་མི་གསལ།༽། སྐྱེས་པ་དང་བུད་མེད་ཐ་
དད་ཀྱང་འཕྲད་པ་ཡོད་པ་བཞིན་ཏེ། ཤིང་དང་མེ་ཡང་ཐ་དད་ཀྱང་འཕྲད་པ་ལ་
འགལ་བ་མེད་དོ་ཞེ་ན་ཞེས་པའོ། །ལན་ནི་གལ་ཏེ་ལ་སོགས་པ་སྟེ་སྐྱེས་པ་དང་བུད་
མེད་གཉིས་ཕྲད་པ་ནི་ཕན་ཚུན་དུ་ལྟོས་པ་མེད་པའི་ཐ་དད་པ་ཡིན་པས་འཕྲད་པ་མི་
༡༢༦

༄༅། །མེ་དང་བུད་ཤིང་བརྟག་པའི་རབ་བྱེད།
འགལ་བ་ཡིན་ལ། །མེ་དང་བུད་ཤིང་ལྟོས་བཅས་ཀྱི་ཐ་དད་ཡིན་པས་བུད་ཤིང་
མེད་པར་མེ་ལོགས་སུ་གྲུབ་པ་མེད་ཀྱི། བུད་ཤིང་ལ་ལྟོས་པས་དེ་གཉིས་འཕྲད་པ་
གཏན་མི་འཐད་དེ། ལྟོས་ས་ཤིང་མེད་པར་མེ་མི་འབྱུང་ལ། མེ་ཡོད་པ་ན་བུད་ཤིང་
འགགས་པས་དེ་གཉིས་འཕྲད་པར་མི་སྲིད་ཅེས་པའོ། །གཅིག་གི་གཅིག་ནི་སྤངས་
འགྱུར་ན་ཞེས་པ་ལྟོས་པ་མེད་པའི་ངོ་བོ་ལོགས་སུ་གྲུབ་པ་མི་འཐད། ཐ་དད་ཡིན་
པར་གྱུར་ན་མེ་དང་བུད་ཤིང་ངོ་བོ་ཐ་དད་ཡིན་ཡང་ཕྲད་ལ་རག་སྟེ། ཕྲད་པ་མི་་་
འགལ་བ་དེ་གཉིས་ལྟོས་བཅས་ཀྱི་ཐ་དད་དུ་འདོད་པས་ཀྱང་ཕྲད་པ་མི་སྲིདཅེས་་་་་
པའོ། །གཉིས་པ་ཕན་ཚུན་ལྟོས་པ་མི་འཐད་པས་མེ་དང་བུད་ཤིང་དོན་དམ་དུ་མ་
གྲུབ་པ་ལ་གསུམ་སྟེ། མེ་དང་བུད་ཤིང་སྔ་ཕྱི་ལྟོས་པ་མི་འཐད་པ་དང༌། དུས་
མཉམ་པ་ལྟོས་པ་མི་འཐད་པ་དང༌། མཇུག་བསྡུ་བའོ། །དང་པོ་སྟོན་པ་གལ་ཏེ་ཤིང་
ལྟོས་སོགས་པ་ཚིག་བཅད་གཉིས་ཏེ། དེ་ལ་གཞན་ན་རེ་སྐྱེས་པ་དང་བུད་མེད་ལྟོས་
པ་མེད་པ་ལ་ཡང་འཐད་པ་འཐད་ན། མེ་དང་བུད་ཤིང་ལྟོས་པ་དང་བཅས་པ་ལ་
ཅིའི་ཕྱིར་མི་འཐད་དེ་ཤིན་ཏུ་ཡང་འཕྲད་པར་རིགས་སོ་ཞེ་ན། ཞེས་པའི་ལན་དུ་
ལྟོས་པ་མ་གྲུབ་པར་སྟོན་པ་སྟེ། དེ་ལ་དེ་གཉིས་ལྟོས་ན་ཤིང་ལ་མེ་ལྟོས་སམ། མེ་
ལ་ཤིང་ལྟོས་ཏེ་གཉིས་ཀ་ཡང་མི་འཐད་དེ། དེ་ལ་ཤིང་ལ་མེ་ལྟོས་ན་ཤིང་དང་པོར་
གྲུབ་དགོས་ལ། ཤིང་ཞེས་པ་ཡང་མེ་འབར་བཞིན་པ་འདོད་པས་མེ་མེད་པར་ཤིང་
མི་འཐད་ལ། མེ་ལ་ཤིང་ལྟོས་ཏེ་མེ་དང་པོར་གྲུབ་པ་ཡང་མི་འཐད་དེ། ཤིང་མེད་
པར་མེ་མ་དམིགས་པས་ཞེས་པ་ཚིག་ཤད་དང་པོའི་དོན་ནོ། །གལ་ཏེ་སོགས་པ་
བརྟག་པ་དང་པོ་གཉིས་མི་འཐད་པའི་རིགས་པ་གཞན་སྟོན་པ་སྟེ། ཤིང་ཞེས་པ་
ཁྱེད་ཀྱི་ལུགས་ཀྱིས་ཨིན་དན་ཞེས་པའི་སྒྲའི་དོན་མེ་འབར་བཞིན་པ་ལ་འདོད་པས་
༡༢༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ན་ཤིང་གོང་དུ་གྲུབ་པའི་དུས་སུ་མེ་འབར་བཞིན་པར་གྲུབ་དགོས་པས་ན། དེ་གྲུབ་
པའི་དུས་སུ་མེ་གྲུབ་པས་ཤྀང་ལ་ལྟོས་ནས་མེ་ཕྱིས་ཡོང་མ་གྲུབ་པས་སྒྲུབ་པའི་སྐྱོན་
༼མ་དཔེ་མི་གསལ།༽འགྱུར་ཞེས་པའོ། །ཡང་ན་དེ་ལ་བཤད་པ་གཉིས་པ་འདི་ལྟར་བྱ་
སྟེ་ཤིང་ལས་ལྟོས་ནས་མེ་བྱུང་ན་མེ་མེད་པར་གཅིག་བྱུང་ངམ་མེ་ཡོད་པ་གཅིག་་་་་
འབྱུང༌། དང་པོ་མི་འཐད་དེ་རི་བོང་རྭ་ཡང་བུམ་པ་ལ་སོགས་པ་ལ་འབྱུང་བར་ཐལ་
བས་སོ། །གཉིས་པ་ལྟར་ན་མེ་དང་པོ་ནས་ཡོད་པས་ན་ཤིང་ལ་ལྟོས་ནས་བྱུང་ན་
གྲུབ་པ་ལ་སྒྲུབ་པར་འགྱུར་ཞེས་པའོ། །བརྟག་པ་གཉིས་པ་མེ་ལ་ལྟོས་ནས་ཤིང་
བྱུང་བར་འདོད་པ་མི་འཐད་པ་ཕུད་བྱ་བ་ལ་སོགས་པ་གཉིས་ཏེ། དེ་ལྟ་ན་བུད་ཤིང་
ལ་མེ་མེད་དེ་འབར་བའི་བྱ་བ་མེད་པར་འགྱུར་ཏེ། མེ་ལ་བུད་ཤང་ཕྱིས་འབྱུང་བས་
སོ༑ ༑དེ་དེ་ལྟར་འདོད་དོ་ཞེ་ན། ཁྱེད་རང་འདོད་པ་ཉམས་ཏེ་ཤིང་ཞེས་པ་ཨིན་ད་
ནའི་སྒྲའི་དོན་མེ་འབར་བཞིན་པ་མེ་མེད་པ་ལ་འདོད་པ་ཉམས་ཞེས་པའོ། །དོན་
གཉིས་པ་མེ་དང་བུན་ཤིང་དུས་མཉམ་པ་ལྟོས་པར་མི་འཐད་ཅེས་པ། གལ་ཏེ་་
དངོས་པོ་གང་སོགས་པ་སྟེ། དངོས་པོ་སྟེ་མེའི་དངོས་པོ་དེ་གང་ལྟོས་འགྲུབ་སྟེ།
དུས་མཉམ་པའི་མེ་དེ་ཉིད་ལ་ཡང་ལྟོས་ནས་མེའི་ལྟོས་བྱའི་ཤིང་དེ་འགྲུབ་པར་་་་་་
འགྱུར་བས་ན། དུས་མཉམ་པ་གང་ལ་ལྟོས་ནས་གང་ཞིག་འགྲུབ་ཅེས་པའོ། །ཡང་
དངོས་པོ་སྟེ་ཤིང་གི་དངོས་པོ་མེ་གང་ལ་ལྟོས་ནས་འབྱུང་བའི་ཤིང་དེ་ཉིད་ལ་ཡང་་་་་
ལྟོས་ནས་ལྟོས་བྱ་མེ་གང་ཡིན་པ་དེ་འགྲུབ་དགོས་པས་གང་ལ་ལྟོས་ནས་གང་་་་
འགྲུབ་སྟེ་དུས་མཉམ་པ་ལ་འདི་ལ་འདི་ལྟོས་ཞེས་པ་མི་འཐད་ཅེས་པའོ། །གཞན་
ཡང་མེ་དང་བུད་ཤིང་ཕན་ཚུན་དུ་ལྟོས་ནས་གྲུབ་ན། མ་གྲུབ་སྟེ་མེད་པ་གཅིག་ལྟོས་
སམ་གྲུབ་པ་གཅིག་ལྟོས། ད་ལྟར་མི་འཐད་ཅེས་པ་ནི། དངོས་པོ་ལྟོས་འགྲུབ་ཅེས་
༡༢༨

༄༅། །མེ་དང་བུད་ཤིང་བརྟག་པའི་རབ་བྱེད།
པ་གཉིས་ཏེ། མ་གྲུབ་པ་ལྟོས་པར་འཐད་ན་རི་བོང་གི་རྭ་ཡང་བུམ་པ་ལ་ལྟོས་པར་
ཐལ་བས། མ་གྲུབ་པ་ལྟོས་པར་མི་འཐད་ཅེས་པའོ། །གཉིས་པ་མི་འཐད་པ་ཅི་སྟེ་
སོགས་པ་སྟེ། གྲུབ་ཟིན་པ་གཞན་ལ་ལྟོས་པ་མི་འཐད་དེ། གྲུབ་པ་ལ་སྒྲུབ་པར་
འགྱུར་བའི་ཉེས་པར་འགྱུར་བས་ཞེས་པའོ། །གསུམ་པ་མཇུག་བསྡུ་བ་ནི་ཤིང་ལ་
སོགས་པའི་ཚིགས་བཅད་དེ། སྔར་བཤད་པའི་རིགས་པས་སྦྱོར་ཁར་མ་གྲུབ་ཅེས་
པའོ། །དོན་གསུམ་པ་སྔར་བཤད་པའི་ཉེས་པ་མཚུངས་པས་མེ་དང་བུད་ཤིང་དོན་
དམ་དུ་མ་གྲུབ་ཅེས་སྟོན་པ་ནི་མེ་ནི་གཟུགས་སོགས་པའི་ཚིག་ཤད་གཅིག་སྟེ།
གཞན་དག་མེས་ཤིང་སྲེག་པར་མངོན་སུམ་དུ་གྲུབ་པས་ན་ཁྱོད་ཀྱི་རིགས་པ་དེ་དག་
གིས་དགག་པར་མི་ནུས་སོ་ཞེས་པའི་ལན་དུ་མངོན་སུམ་དུ་མེས་ཤིང་སྲེག་པ་བདེན
པར་གྲུབ་པ་མེད་དེ་བདེན་པ་ལ་རིགས་པས་གནོད་པས་སོ། །དེས་ན་མངོན་སུམ་
གྱིས་གྲུབ་པ་མེད་ཅེས་པའོ། །དེ་ལ་གནོད་པ་ནི་མེ་ནི་ཤིང་ལས་གཞན་ཤིང་མེད་
པར་མི་འོང་སྟེ། ཤིང་མེད་པའི་མེ་སྣང་དུ་རུང་བ་ལས་མ་དམིགས་པས་སོ། །ཤིང་
ལ་མེ་ཡོད་དོ་ཞེ་ན། ཤིང་ལ་ཡང་མེ་ཞེས་སྨོས་ཏེ་ཤིང་ལ་མེ་ཡོད་ན་ཤིང་དང་མེ་
གཅིག་གམ་ཐ་དད། །གཅིག་ན་སྔར་བྱེད་པ་པོ་དང་ལས་གཅིག་ཏུ་འགྱུར་ཞེས་་་་་
བཀག་ལ། ཐ་དད་པར་བྱས་ཏེ་ཤིང་ལ་མེ་ཡོད་པ་མི་འཐད་དེ་གལ་ཏེ་ཤིང་ལས་མེ་
གཞན་ན་སོགས་པས་བཀག་པས་ཤིང་ལ་མེ་ཡོད་པར་མ་གྲུབ་ཅེས་པའོ། །གཞན་
ཡང་མེས་ཤིང་སྲེག་ན་ཤིང་བསྲེགས་ཟིན་པའི་སོང་བ་སྲེག་གམ། མ་སོང་བ་སྲེག་
པའི་བྱ་བ་མ་སྐྱེས་པ་སྲེག་གམ། སྲེག་བཞིན་པའི་ཤིང་མེས་སྲེག དང་པོ་མ་ཡིན་ཏེ།
བསྲེགས་ཟིན་ཏེ་ཐལ་བར་སོང་བ་སྲེག་མི་དགོས་ཏེ། དོན་མེད་པས་བསྲེག་པར་མི་
རིགས་སོ། །གཉིས་པ་མ་ཡིན་ཏེ་སྲེག་པའི་བྱ་བ་དང་ལྡན་པར་མ་སྐྱེས་པས་སྲེག་ན་
༡༢༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཕ་བོང་ལ་སོགས་པ་བྱ་བ་མེད་པ་རྣམས་ཀྱང་སྲེག་པར་ཐལ་བས་མ་ཡིན་ནོ། །
གསུམ་པ་ཡང་མ་ཡིན་ཏེ་སྲེག་བཞིན་པ་ཞེས་པ་སོང་མ་སོང་སྟེ་བསྲེགས་ཟིན་
དང༌། མ་བསྲེགས་པ་གཉིས་ལས་མ་གཏོགས་པའི་རིགས་པས་དཔྱད་ན་མ་གྲུབ་
པས་སོ། །གྲུབ་ཏུ་བཅུག་ཀྱང་དེ་སྲེག་པར་མི་འཐད་དེ་དེ་ལྟ་ན་སྲེག་པའི་བྱ་བ་་་་
གཉིས་ཡོད་པར་འགྱུར་བས་ན་བྱེད་པ་པོ་ཡང་གཉིས་སུ་ཐལ་བས་ཏེ། སྲེག་བཞིན་
པ་བྱས་པས་བསྲེག་པའི་བྱ་བ་ཡོད་པར་བསྟན་ཏེ། སྲེག་བྱས་པས་ཀྱང་བྱ་བ་གཅིག་
ལྡན་པས་ཤིང་གི་དངོས་པོ་བྱེད་པ་པོ་གཉིད་ཉིད་བྱ་བ་གཉིས་དང་ལྡན་པས་གཉིས་་
སུ་འགྱུར་བས་ཞེས་སྟོན་པ། སོང་དང་མ་སོང་སོགས་གོམ་པ་ནི་སྲེག་བཞིན་པའོ། །
དེ་བཞིན་འགྲོ་བ་རིགས་པ་སྟེ་གསུམ་གྱིས་མི་འཐད་པ་བཞིན་དུ་ཤིང་མེས་སྲེག་་་་
པ་ཡང་རིགས་པ་དེའི་ལྷག་མ་བསྟན་ཞེས་པའོ། །དོན་བཞི་པ་མེ་དང་བུད་ཤིང་་
འགོག་པའི་རིགས་པ་དེ་ཉིད་དངོས་པོ་ཐམས་ཅད་ལ་སྦྱར་བ་སྟོན་པ་ནི་ཤིང་ཉིད་ལ་
སོགས་པ་སྟེ། ཤིང་ཉིད་མི་མ་ཡིན་པ་དང༌། ཤིང་ལས་གཞན་ན་མེ་མེད་པ་དང༌།
ཤིང་དང་མེ་ལྡན་པར་མེད་པ་དང༌། རྟེན་དང་བརྟེན་པར་མེད་པ་དང༌། དེ་ལྔ་ཅར་དུ་
མ་གྲུབ་པ་ལྟར་དངོས་པོ་ཀུན་དེ་ལྟར་དུ་མ་གྲུབ་པ་ལྟར་བསྟན་ཅེས་པ་སྟེ། དེ་ལས་
དང་པོ་ཤིང་ཉིད་མེ་མ་ཡིན་ཏེ་བྱེད་པ་པོ་དང་ལས་གཅིག་པར་འགྱུར་བས་སོ། །
གཉིས་པ་གཞན་ན་མེ་མེད་དེ་གལ་ཏེ་ཤིང་ལས་མེ་གཞན་ན་སོགས་པའི་ཉེས་པས་་་
བཀག་པས་སོ། །གསུམ་པ་མེ་ཤིང་དང་ལྡན་པར་ཡོད་དོ་ཞེ་ན། ལྡན་པར་ཡོད་ན་
དེ་གཉིས་ཐ་མི་དད་པར་བྱས་ནས་ལྡན་པར་འདོད་དེ། དཔེར་ན་ལྷ་སྦྱིན་རྣ་བ་་་་
འཕྱང་བ་ཅན་ལྟ་བུ་འམ། ཐ་དད་པའི་ལྡན་པར་འདོད་དེ། དཔེར་ན་ལྷ་སྦྱིན་པ་ཁྲ་
མོ་ཅན་ཞེས་པར་འདོད། །དང་པོ་མི་འཐད་དེ་ཤིང་དང་མེ་དང་ཤིང་ཐ་མི་དད་ན་
༡༣༠

༄༅། །མེ་དང་བུད་ཤིང་བརྟག་པའི་རབ་བྱེད།
བྱེད་པ་པོ་དང་ལས་གཅིག་ཏུ་འགྱུར་བས་སོ། །གཉིས་པ་མ་ཡིན་ཏེ། དེ་གཉིས་གོང་
དུ་ཐ་དད་ན་ཤིང་མེད་པར་མེ་འབར་བ་སོགས་པར་འགྱུར་ཞེས་བཀག་པས་ན། དེ་
ཤིང་དང་ལྡན་པ་མ་ཡིན་ཞེས་བཀག་པས་སོ། །མེ་ལ་ཤིང་མེད་ཅེས་པ་ནི་བཞི་པ་མེ་
རྟེན་དུ་མེད་ཅེས་པའོ། །དོར་དེ་མེད་ཅེས་པ་མེ་དོར་ཤིང་དེ་མེད་པ་སྟེ། ལྔ་པ་ཤིང་
གི་རྟེན་དུ་མེད་ཅེས་པ་སྟེ་རྟེན་དང་བརྟེན་པར་ཡོད་པ་ལ་ཕན་ཚུན་ལྟོས་དགོས་པ་ལ་
གོང་དུ་ལྟོས་པ་བཀག་པས་དང༌། གཞན་ཡང་རྟེན་དང་བརྟེན་པ་ཞེས་པ་ཐ་མི་དད་
པ་ལ་ནི་མི་འཐད། ཐ་དད་དགོས་ཏེ་དཔེར་ན་མཁར་གཞོང་དང་རྒྱ་ཤུག་ལྟ་བུ་ཡིན་
པ་ལ། མེ་དང་ཤིང་ལ་ཐ་དད་གོང་དུ་གལ་ཏེ་སོགས་པས་བཀག་པས་ན། རྟེན་དང་
བརྟེན་པར་མི་འཐད་ཅེས་པའོ། །དེ་ལྟ་བུའི་བརྟག་པ་ལྔས་མེ་དང་བུད་ཤིང་མ་གྲུབ་
པ་ལྟར། དངོས་པོ་གཞན་ལ་ཡང་བརྟག་པ་དེས་མ་གྲུབ་ཅེས་པ། མེ་དང་ཤིང་གིས་
སོགས་པ་སྟེ། མེ་དང་ཤིང་མ་གྲུབ་པའི་རིགས་པས་ཞེས་པའོ། །བདག་ནི་གང་ཟག་
གི་བདག་རྟག་པ་ཉེ་བར་ལེན་པར་འདོད་པའོ། །ཉེ་བར་བླང་བ་ནི་ཕུང་པོ་ལྔ་སྟེ།
དེ་བདག་གིས་ཉེ་བར་ལེན་པར་འདོད་པས་ན། དེ་གཉིས་མ་གྲུབ་པའི་རིམ་པ་ཀུན་
མ་ལུས་པར་བཤད་ཅེས་སྦྱར་ཏེ། བདག་དང་ཕུང་པོ་གཉིས་ལས་བདག་ཉིད་ཕུང་
པོ་མ་ཡིན་ཏེ། བྱེད་པ་པོ་དང་ལས་གཅིག་པར་ཐལ་བས་སོ། །བདག་ལས་གཞན་
ན་ཡང་ཕུང་པོ་མེད་དེ་བདག་མེད་པར་ཡང་ཕུང་པོ་འབྱུང་བར་ཐལ་བས་སོ། །ཕུང་
པོ་བདག་དང་ལྡན་པར་ཡང་མེད་སྟེ། ཐ་མི་དད་པ་དང་ཐ་དད་པའི་ལྡན་པ་གཉིས་
ཅར་སྔ་མ་ལྟར་མི་འཐད་པས་སོ། །རྟེན་དང་བརྟེན་པར་ཡང་མེད་དེ། དེ་ལ་ཐ་དད་
དགོས་པ་ལ་ཐ་དད་པ་གོང་གི་རིགས་པས་མི་འཐད་པས་ཞེས་པའོ། །ཡང་སྣམ་བུ་
ལ་སོགས་པ་ཡང་སྔ་མ་ལྟར་མ་གྲུབ་པར་བཤད་དེ། སྣམ་བུ་ལ་སོགས་པའི་ཡན་
༡༣༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ལག་ཅན་གྱི་རྫས་གཅིག་དང་ཡན་ལག་རྡུལ་ཕྲ་རབ་དུ་མ་གཉིས་སུ་འདོད་པ་ལ།
ཡན་ལག་ཅན་ཉིད་ཡན་ལག་ཅན་གྱི་རྫས་མ་ཡིན་ཏེ། བྱེད་པ་པོ་དང་ལས་གཅིག་
པར་འགྱུར་རྫས་ཡན་ལག་ཅན་ལས་གཞན་ན་མེད་དེ་ཡན་ལག་མེད་པར་ཡང་ཡན་
ལག་ཅན་གྱི་རྫས་ཡོད་པར་ཐལ་བས་སོ། །ཐ་དད་པ་དེ་ལྟར་མི་འཐད་པས་དེ་་་་
གཉིས་ལྡན་པར་ཡང་མེད་ལ། རྟེན་དང་བརྟེན་པར་ཡང་མེད་ཅེས་པའོ། །དེས་ནི་
དབུ་མ་པས་བལྟས་ན་མང་པོས་བཀུར་བ་བདག་དང་ཕུང་པོ་ལྔ་གཅིག་པ་དང་ཐ་་་་་
དད་པར་འདོད་པ་དེ་དག་སངས་རྒྱས་ཀྱི་བསྟན་པའི་དོན་ལ་མཁས་པར་མི་སེམས་་
ཏེ༑ རྨོངས་པ་ཡིན་ཞེས་སྟོན་པ་ནི་གང་དག་སོགས་པ་སྟེ། མང་པོས་བཀུར་བ་གང་
དག་བདག་གང་ཟག་གི་བདག་གི་དངོས་པོ་ཕུང་པོ་ལྔའོ། །དེ་བཅས་ནི་དེ་གཉིས་
གཅིག་པའོ། །མེ་དང་བུད་ཤིང་བརྟག་པ་རྫོགས་སོ།། །།
༈ བཅུ་གཅིག་པ་འཁོར་བ་བརྟག་པ་ལ་གསུམ་ལས། དང་པོ་ལེའུ་སྔ་ཕྱིའི་འབྲེལ་
དགོད་ཅིའི་ཕྱིར་དེའི་རྗེས་ལ་འདི་བསྟན་ཞེ་ན། གཞན་དག་ན་རེ་སྐྱེ་བ་སྔོན་དུ་སོང་
བའི་རྒ་ཤི་ཡོད་པའི་ཕྱིར་འཁོར་བ་ཡོད་ལ། འཁོར་བ་ཡོད་པའི་ཕྱིར་ཉེ་བར་ལེན་
པ་བདག་དང་དེའི་ཉེ་བར་བླང་བ་ཕུང་པོ་ལྔ་ཡོད་ཅེས་ལེའུ་དགུ་པར་ཡང་བརྩད་་་་
པའི་སྐྱོན་སྤང་བའི་དོན་དུ་འདི་བསྟན་ཏེ། འཁོར་བ་ཡོད་པའི་ཕྱིར་གྱི་གཏན་ཚིགས་
མ་གྲུབ་ཅེས་སྟོན་པའོ། །གཉིས་པ་གཞལ་བྱ་ཉེ་བར་དགོད་པ་ལ་གཉིས་ཏེ། འཁོར་
བ་རིགས་པས་མ་གྲུབ་པའི་སྒོ་ནས་འཁོར་བ་དོན་དམ་པར་དགག་པ་དང༌། རིགས་
པ་དེ་དངོས་པོ་གཞན་ལ་སྦྱར་བའོ། །དང་པོ་ལ་གཉིས་ཏེ། འཁོར་བའི་མཚན་གཞི་
མ་གྲུབ་པ་དང་། མཚན་ཉིད་མ་གྲུབ་པའོ། །གསུམ་པ་གཞུང་ཡི་གེའི་དོན་ལ་དང་
པོ་མཚན་གཞིའི་འཁོར་བ་མ་གྲུབ་ཅེས་པ་སྔོན་མཐའ་ལ་སོགས་པ་སྟེ། ལུང་གི་སྒོ་
༡༣༢

༄༅། །སྔོན་དང་ཕྱི་མཐའ་བརྟག་པའི་རབ་བྱེད།
ནས་འཁོར་བ་འགོག་པ་སྟེ་ཚེ་དང་ལྡན་པ་མ་འགགས་པས་སྔོན་གྱི་མཐའ་ཡོད་དམ་
ཞེས་ཞུས་པའི་ལན་དུ། སྔོན་གྱི་མཐའ་མེད་ཅེས་བསྟན་པ་ལ། སྔོན་ཚེ་སྔོན་གྱི་
མཐའ་མེད་པས་ན། དེ་རུ་སོང་བའི་ཕྱི་མའི་མཐའ་དེ་གཉིས་མེད་པས་ན་འཁོར་བ་
ཐོག་མ་མཐའ་མ་མེད་ཅེས་པའོ། །དེ་མེད་ཀྱང་བར་གྱི་མཐའ་ཡོད་དོ་ཞེ་ན། དེ་ལ་
སྔོན་སོགས་པས་མཐའ་དེ་གཉིས་མེད་པས་དེ་ལ་དབུས་ག་ལ་སྲིད་དེ་མེད་ཅེས་
བསྒྲུབས་པའོ། །དེ་ལྟར་བུ་ཏས་སྔོན་དང་ཕྱི་མའི་མཐའ་བཀག་ནས་དགེ་སློང་དེ་ལྟ་
བས་ན་ཁྱེད་ཀྱིས་འཁོར་བ་ཟད་པའི་ཕྱིར་ནན་ཏན་དུ་བྱ་ཞིང༌། དེ་ལྟར་བསླབ་པར་
བྱའོ་ཞེས་གསུངས་པ་དང་འགལ་ལོ་ཞེ་ན། མ་རིག་པ་དང་ལྡན་པའི་སེམས་ཅན་
རྣམས་ཞེས་ཁྱད་པར་གསུངས་པས་ན་དེ་ལྟ་བུའི་གང་ཟག་ལ་དགོངས་ནས་ཐོག་མ་་
དང་ཐ་མ་མེད་པར་གསུངས་ཀྱི། མ་རིག་པ་སྤངས་པ་རྣམས་ཀྱིས་ནི་ཐམས་ཅད་
མེད་པ་མ་ཡིན་ཏེ། འཇིག་རྟེན་ལས་འདས་པའི་ལམ་གྱིས་ཉོན་མོངས་པ་མ་ལུས་
པར་སྤྲངས་པ་དེ་དག་ལ་ནི་ཐ་མ་ཡོད་དོ། །ཐོག་མ་མེད་ན་ཐ་མ་ཡང་ཡོད་པར་མི་
འཐད་དོ་ཞེ་ན། ཕྱི་རོལ་གྱི་འབྱུང་བ་སོགས་པ་ལ། ཐོག་མ་མེད་ཀྱང་ཐ་མ་ལ་
སོགས་པ་དང་ཕྲད་པ་དང་འཕྲད་པ་ན་མཐོང་བ་ཡིན་ནོ། །དེ་ལྟར་ཡང་འཕགས་པ་
ལྷས། ཇི་ལྟར་ས་བོན་མཐའ་མཐོང་ཡང༌། །དེ་ལ་ཐོག་མ་ཡོད་མིན་པ། །དེ་བཞིན་
རྒྱུ་མ་ཚང་བ་ལས། །སྐྱེ་བའང་འབྱུང་བར་མི་འགྱུར་རོ་ཞེས་པའོ། །མཐའ་ཡོད་པ་
བསྟན་པ་དེ་ཡང་ཀུན་རྫོབ་ཐ་སྙད་ཙམ་དུ་ཡིན་གྱི་དོན་དམ་པར་འཁོར་བ་ཉིད་མེད་་
ན་དེ་ལ་ཟད་པའི་མཐའ་ག་ལ་ཡོད་དེ་མ་གྲུབ་ཅེའོ། །ཀུན་རྫོབ་ཙམ་དུ་ཡང་འཁོར་
བ་ཐོག་མ་ཡོད་པ་ནི་མ་ཡིན་ཏེ་རྒྱུ་མེད་པར་ཐལ་བས་སོ། །ཞེས་ཟླ་གྲགས་འདོད་
པས་སོ། །གཉིས་པ་མཚན་ཉིད་སྐྱེ་བ་དང་རྒ་ཤི་མེད་ཅེས་པ་སྟོན་པ་བརྟག་པ་སྤྱིར་
༡༣༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བྱེད་པ། དེ་ཕྱིར་སོགས་པ་རྐང་པ་གཉིས་ཏེ། འཁོར་བ་མེད་པ་དེའི་ཕྱིར། དེའི་
མཚན་ཉིད་སྐྱེ་བ་དང་རྒ་ཤི་གཉིས་སྔ་ཕྱི་དང་དེ་གཉིས་དུས་མཉམ་པ་གང་ཡང་མི་་་་
འཐད་ཅེས་པའོ། །སྔ་ཕྱི་མི་འཐད་པའི་རྒྱུ་མཚན་སྟོན་པ། གལ་ཏེ་ལ་སོགས་པ་སྟེ།
གལ་ཏེ་སྐྱེ་བ་སྔ་ན་རྒ་ཤི་མེད་པའི་སྐྱེ་བར་ཐལ་ལ། དེ་ཡང་མི་སྲིད་དེ་ཚེ་འདིའི་སྐྱེ་
བ་ལ་སྔ་མའི་རྒ་ཤི་སྔོན་དུ་སོང་བས་ན་དེ་ཡོད་པས་ཞེས་པའོ། །མ་ཤི་བར་ཡང་
ཞེས་པས་གཞན་ཡང་སྐྱེ་བ་སྔ་བས་དེའི་གོང་ན་རྒ་ཤི་མེད་དགོས་པས། སྐྱེ་བ་སྔ་
མའི་ཤི་བ་མེད་པར་འདོད་སྐྱེ་བར་ཐལ་ཞེས་པའོ། །སྐྱེ་བ་ཕྱི་སྟེ་རྒ་ཤི་སྔ་མ་རྒ་ཤིའི་
རྒྱུ་སྐྱེ་བ་དེའི་སྔོན་རོལ་ན་མེད་པས་རྒ་ཤི་རྒྱུ་མེད་དུ་ཐལ་ཞེས་པ་གལ་ཏེ་ལ་སོགས་་
པའོ། །དེ་གཉིས་དུས་མཉམ་པ་འགོག་པ་སྐྱེ་བ་དང་ནི་སོགས་པ་སྟེ། དེ་མི་རུང་བ་
ཅིའི་ཕྱིར་ཞེ་ན། སྐྱེ་བཞིན་པ་ལ་སོགས་པ་སྨོས་ཏེ། དེ་ལྟ་ན་སྐྱེ་བའི་དུས་ཉིད་དུ་
འཆི་བ་དང་རྒས་པར་འགྱུར་ལ། སྔ་ཕྱི་མེད་པར་འགྲུབ་པས་ན་གཉིས་ཀ་རྒྱུ་མེད་དུ་
སྐྱེས་པར་ཐལ་ཏེ། དེ་གཉིས་ལ་རྒྱུ་གཞན་ནི་མེད་པར་ཕན་ཚུན་ནི་དུས་མཉམ་དུ་
བྱུང་བས་རྒྱུར་མི་འཐད་པས་ཞེའོ། །དོན་བསྡུས་པ་གང་ལ་སོགས་པའོ། །སྤྱིའི་དོན་
གཉིས་པ་འཁོར་བ་འགོག་པའི་རིགས་པ་དངོས་པོ་གཞན་ལ་སྦྱར་བ་ནི་རྒྱུ་དང་་་་་་
སོགས་པ་སྟེ། རྒྱུ་འབྲས་ལ་སོགས་པ་གཉིས་གཉིས་པོ་འདི་རྣམས་སྔ་མ་ལྟར་སྔ་ཕྱི་
ཡང་མི་འཐད། དུས་མཉམ་པ་ཡང་མི་འཐད་ལ། གཞན་ཡང་དེ་དེ་དག་ལ་སྔོན་གྱི་
མཐའ་མེད་པར་ད་ལྟར་དང་ཕྱི་མའི་མཐའ་ཡང་མེད་པས་ངོ་བོ་ཡོད་པ་མ་གྲུབ་སྟེ་་་་
ཞེས་པའོ། །འཁོར་བ་བརྟག་པའི་རབ་ཏུ་བྱེད་པ་རྫོགས་སོ།། །།
༈ བཅུ་གཉིས་པ་སྡུག་བསྔལ་བརྟག་པ་ལ་དོན་གསུམ་ལས་ལེའུའི་འབྲེལ་ནི་དེའི་་་་
རྗེས་སུ་འདི་སྟོན་པ་ཅི་ཞེ་ན། གཞན་དག་སྡུག་བསྔལ་དོན་དམ་པར་ཡོད་པའི་ཕྱིར་
༡༣༤

༄༅། །བདག་གིས་བྱས་པ་དང་གཞན་གྱིས་བྱས་པ་བརྟག་པའི་རབ་བྱེད།
ན་འཁོར་བ་ཡོད་ཅེས་དོགས་པས་དེའི་གཏན་ཚིགས་མ་གྲུབ་པར་བསྟན་པའི་ཕྱིར་་
འདི་སྨོས་ཏེ། སྡུག་བསྔལ་ཡོད་ན་རང་ལས་སྐྱེས་ནས་ཡོད་དམ་སོག་པས་་་་་་
བརྟགས་པས་འགོག་པས་དེའི་རྗེས་ལ་འདི་བསྟན་ཏོ། །གཉིས་པ་གཞལ་བྱ་ཉེ་བར་
དགོད་པ་ནི་གཉིས་ཏེ་རིགས་པ་དགོད་པའི་སྒོ་ནས་སྡུག་བསྔལ་དོན་དམ་པར་མ་་་་་
གྲུབ་པར་བསྟན་པ་དང་། སྡུག་བསྔལ་འགོག་པའི་རིགས་པ་དེ་ཉིད་དངོས་པོ་་་་
གཞན་ལ་བསྒྲེ་བའོ། །དང་པོ་ལ་གཉིས་ཏེ། རིགས་པ་དགོད་པའི་སྒོ་ནས་མདོར་
བསྟན་པ་དང༌། རིགས་པ་དགོད་པས་རྒྱས་པར་བཤད་པའོ། །ཡི་གེ་སོ་སོའི་དོན་
ལ་དེའི་དང་པོ་ལ་གཉིས་ཡོད་པའི་དང་པོ་དམ་བཅའ་བའི་སྒོ་ནས་མདོར་བསྟན་པ་་
ནི་ཁ་ཅིག་སོགས་པ་སྟེ། གྲངས་ཅན་ན་རེ་སྡུག་བསྔལ་བདག་ཉིད་ཀྱིས་བྱས་ཏེ་རང་
ལས་སྐྱེས་ནས་ཡོད་ཅེས་པ་དེ་ནི་བྱ་བར་མི་རུང་ངོ་ཞེས་སྦྱར། གཞན་གྱིས་བྱས་པ་
ནི་སངས་རྒྱས་པའི་ཉན་ཐོས་སྡེ་པ་དང་སེམས་ཙམ་པ་སྟེ། སྡུག་བསྔལ་ལས་གཞན་
ཚེ་སྔ་པའི་ལས་དང་ཉོན་མོངས་དང་ལྡན་པའི་ཕུང་པོས་ད་ལྟར་གྱི་སྡུག་བསྔལ་བྱས་་
པས་གཞན་ལས་སྐྱེས་ནས་ཡོད་ཅེས་པ་སྟེ། དེ་ནི་བྱ་བར་མི་ནུས་ཞེས་སྦྱར། གཉིས་
ཀས་བྱས་ཞེས་པ་ནི་གྲངས་ཅན་གཙོ་བོ་དང་དབང་ཕྱུག་དང་བཅས་པར་སྨྲ་བ་ན་རེ།
སྟག་བསྔལ་གཙོ་བོས་བྱས་པས་རང་གིས་བྱས། དབང་ཕྱུག་གིས་བྱས་པས་གཞན་
གྱིས་བྱས། དེས་ན་གཉིས་ཀས་བྱས་པ་ཡིན་ཞེས་དེ་ནི་བྱ་བར་མི་ནུས་སོ་ཞེས་པའོ།།
རྒྱུ་མེད་དུ་བྱུང་བར་འདོད་པ་བཙུན་པ་གཅེར་བུ་བ་སྟེ་རྒྱུ་མེད་དུ་བྱུང་ཞེས་པ་དེ་ནི་བྱ་
བར་མི་རུང་ངོ་ཞེས་དམ་བཅས་པའོ། །གཉིས་པ་རིགས་པ་རྒྱས་པར་བཤད་པ་ལ་
དོན་བཞི་སྟེ། རང་ལས་སྐྱེ་བ་དགག་པ་དང༌། གཞན་ལས་སྐྱེ་བ་དགག་པ་དང༌།
གཉིས་ཀ་ལས་སྐྱེ་བ་དགག་པ་དང་། རྒྱུ་མེད་ལས་སྐྱེ་བ་དགག་པའོ། །དང་པོ་ནི་
༡༣༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གལ་ཏེ་བདག་གིས་སོགས་པ་ཚིག་ཤད་གཅིག་སྟེ། སྡུག་བསྔལ་རང་གིས་བྱས་པའི་
ཕྱིར་སྡུག་བསྔལ་རྐྱེན་གཞན་ལས་འབྱུང་བར་ཐལ། འདོད་ཐོག་ཏུ་མི་འཐད་དེ་སྐྱེ་
བ་སྔ་མའི་སྲེད་པ་དང་ལྡན་པའི་ཕུང་པོ་ལས་འདིའི་སྡུག་བསྔལ་གྱི་ཕུང་པོ་འབྱུང་་་་་
བས་མི་འཐད་ཅེས་པའོ། །གཉིས་པ་གཞན་གྱིས་བྱས་པ་དགག་པ་ལ་གཉིས་ཏེ།
ཕུང་པོ་གཞན་གྱིས་བྱས་པ་དགག་པ་དང༌། གང་ཟག་གཞན་གྱིས་བྱས་པ་དགག་
པའོ། །དེ་ལས་དང་པོ་ཕུང་པོ་གཞན་གྱིས་བྱས་པར་འདོད་པ་ནི་ཉན་ཐོས་སྡེ་བ་
གཉིས་ཏེ། སྐྱེ་བ་སྔ་མའི་ལས་དང་ཉོན་མོངས་དང་བཅས་པའི་ཕུང་པོ་ལས་འདིའི་
སྡུག་བསྔལ་བྱུང་ལ། འདི་ལས་ཕྱི་མའི་སྡུག་བསྔལ་བྱུང་ཞེས་འདོད་པ་འགོག་པ་ནི་
གལ་ཏེ་དེ་ལས་ཞེས་པའི་ཚིག་ཤད་གཅིག་སྟེ། སྐྱེ་བའི་སྲིད་པས་བསྡུས་པའི་ཕུང་པོ་
ཕྱི་མ་ལས་འཆི་བའི་སྲིད་པས་བསྡུས་པའི་ཕུང་པོ་ད་ལྟར་བ་འདི་གཞན་དུ་གྲུབ་པ་་་་
ལ༑ ཕྱི་མའི་སྐྱེ་བའི་སྲིད་པ་ཕུང་པོ་གྲུབ་དགོས་ཏེ། དེ་མ་གྲུབ་ན་ལྟོས་པ་མ་གྲུབ་
པས་འདི་གཞན་དུ་མི་འགྲུབ་པས་སོ། །དེ་བཞིན་དུ་འཆི་བའི་སྲིད་པས་བསྡུས་པའི་
ཕུང་པོ་གཞན་དུ་འཇོག་པ་ལ་འདིའི་ཕུང་པོ་མ་འགགས་པར་གྲུབ་དགོས་ཏེ། འདི་
མེད་ན་དེ་གཞན་དུ་མི་འགྲུབ་པས་སོ། །དེས་ན་དེ་གཉིས་གཞན་དུ་འགྲུབ་ན་འདི་
གཞན་གྱིས་བྱས་པར་གྲུབ་པ་ལ་ཕན་ཚུན་རྟེན་པས་ན་གཞན་མ་གྲུབ་པས་གཞན་
ལས་སྐྱེ་བར་མི་འཐད་ཅེས་པའོ། །མང་པོས་བཀུར་བའི་སྡེ་བ་གང་ཟག་གི་བདག་
འདོད་པས་ན་སྡུག་བསྔལ་གང་ཟག་གི་བདག་ལས་སྐྱེས་པས་ན་ཉེས་པ་དེ་མེད་དོ་་་་
ཞེ་ན། ཞེས་པའི་ལན་དུ་གཉིས་པ་གང་ཟག་ལས་སྐྱེ་བ་དགག་པ་ནི་གལ་ཏེ་གང་
ཟག་སོགས་པ་སྟེ། འདི་ལ་གཉིས་གང་ཟག་དེ་ཉིད་ཀྱིས་དེ་ཉིད་ཀྱི་སྡུག་བསྔལ་
བྱས་པ་དགག་པ་དང༌། གང་ཟག་གཞན་གྱིས་གཞན་གྱི་སྡུག་བསྔལ་བྱས་པ་དགག་
༡༣༦

༄༅། །བདག་གིས་བྱས་པ་དང་གཞན་གྱིས་བྱས་པ་བརྟག་པའི་རབ་བྱེད།
པའོ། །དང་པོ་ནི་གང་ཡིན་ཡན་ཅད་ཚིགས་བཅད་གཅིག་སྟེ། གང་ཟག་གིས་སྡུག་
བསྔལ་བྱས་ན་དེ་ཉིད་ཀྱིས་དེ་ཉིད་ཀྱི་བྱས་ཏེ། དཔེར་ན་མིའི་གང་ཟག་དེ་ཉིད་ཀྱིས་
དེ་ཉིད་ཀྱི་སྡུག་བསྔལ་བྱས་སམ། འོན་ཏེ་གཞན་གྱིས་གང་ཟག་གཞན་གྱི་སྡུག་་
བསྔལ་བྱས་ཏེ། དཔེར་ན་མིའི་གང་ཟག་གིས་གཞན་ལྷའི་སྡུག་བསྔལ་པར་འདོད།
དེ་ལས་དང་པོ་མི་འཐད་ཅེས་པ་འགོག་པ་སྟེ། མི་ལྟ་བུའི་གང་ཟག་བདག་ཉིད་ཀྱིས་
བདག་ཉིད་ཀྱི་སྡུག་བསྔལ་བྱས་ན། ཉེ་བར་ལེན་པའི་ཕུང་པོ་ལྔ་པོ་སྡུག་བསྔལ་གྱི་
བདག་ཉིད་དུ་གྲུབ་པ་འདི་ལས་མ་གཏོགས་པ་སྡུག་བསྔལ་བྱེད་པ་པོའི་གང་ཟག་་་་
གང་ཡིན་དེ་མ་དམིགས་པའི་ཕྱིར་ན། མིའི་གང་ཟག་གིས་མིའི་སྡུག་བསྔལ་བྱས་
ཞེས་གཞག་པ་མི་འཐད་ཅེས་པའོ། །བརྟག་པ་གཉིས་པ་ལྟར་འདོད་དོ་ཞེ་ན།
གཉིས་པ་འགོག་པ་གལ་ཏེ་གང་ཟག་གཞན་སོགས་པ་སྟེ། སྡུག་བསྔལ་སྟེར་བ་པོའི་
གང་ཟག་གི་འཐད་པ་དང༌། སྡུག་བསྔལ་སྦྱོར་བ་པོ་ཡི་གང་ཟག་མི་འཐད་ཅེས་སྟོན་
པ་ལས། དང་པོ་སྡུག་བསྔལ་མེད་པར་ཇི་ལྟར་འགྱུར་ཡན་ཅད་ཀྱིས་བསྟན་ཏེ།
གང་ཟག་གཞན་ལྟ་བུའི་སྡུག་བསྔལ་མི་ལྟ་བུའི་གང་ཟག་གཞན་གྱིས་བྱས་ན་སྡུག་་་
བསྔལ་སྟེར་ཞིང་སྦྱིན་པ་པོའི་གང་ཟག་དེ་ཉིད་ལ་སྡུག་བསྔལ་མེད་པར་གང་ཟག་་་་་
གཞན་ལ་སྡུག་བསྔལ་སྟེར་བར་ཇི་ལྟར་རུང་སྟེ་མི་འཐད་ཅེས་པའོ། །གཉིས་པ་ནི་
གལ་ཏེ་གང་ཟག་ལ་སོགས་པ་གཅིག་སྟེ་པ་ར་ཧེ་ཏས་བཅུག་པ་ཡིན། དཔེ་གཞན་
ལ་མེད་དེ་སྡུག་བསྔལ་སྦྱིན་པར་བྱ་བའི་གང་ཟག་རང་ལ་སྡུག་བསྔལ་མེད་པར་གང་
ཟག་གཞན་གྱི་སྡུག་བསྔལ་སྦྱོར་བར་ཇི་ལྟར་རུང་སྟེ་མི་འཐད་ཅེས་པའོ། །གཞན་
ཡང་བདག་ཉིད་ཀྱི་སྡུག་བསྔལ་གང་ཟག་བདག་ཉིད་ཀྱིས་བྱས་པར་མ་གྲུབ་པའི་་་་་
ཕྱིར་ན་གང་ཟག་གཞན་གྱིས་ཀྱང་མ་བྱས་ཏེ། བྱས་པར་མི་འཐད་དོ། །དེ་ཅིའི་ཕྱིར་
༡༣༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཞེ་ན། གཞན་གྱིས་སྡུག་བསྔལ་གང་བྱས་པ། དེ་གཞན་དེའི་བདག་ཉིད་ཀྱིས་བྱས་
པར་འགྱུར་བས། ནད་བདག་ཉིད་ཀྱིས་བྱས་པ་ཡང་མ་གྲུབ་པས་ན་གཞན་གྱིས་
བྱས་པ་མི་འཐད་ཅེས་སྟོན་པ་བདག་གིས་ཨེ་དེ་པའི་ཚིགས་བཅད་གཅིག་གོ །
གཞན་ཡང་གང་ཟག་གཞན་མིའི་གང་ཟག་གིས་གཞན་ལྷའི་བུའི་གང་ཟག་གི་སྡུག་་་
བསྔལ་བྱས་ན། བརྟག་པ་གཉིས་ཏེ་བྱེད་པ་པོའི་གང་ཟག་དང་ལས་སུ་བྱ་ལྷའི་སྡུག་
བསྔལ་ངོ་བོ་གཅིག་པར་བྱས་ནས། དེ་དེས་བྱས་པར་འདོད་དམ། འོན་ཏེ་དེ་གཉིས་
ཐ་དད་དུ་བྱས་ནས་དེས་དེ་བྱས་པར་འདོད། །དང་པོ་མི་འཐད་ཅེས་སྟོན་པ་རེ་ཤིག་
སྡུག་བསྔལ་ཞེས་པའི་རྐང་པ་གཉིས་ཏེ། གཞན་གྱི་སྡུག་བསྔལ་ལས་སུ་བྱ་བ་དང༌།
བྱེད་པ་པོའི་གང་ཟག་གཞན་ངོ་བོ་གཅིག་པ་ནི་བྱས་ནས་མིའི་གང་ཟག་བདག་ཉིད་
ཀྱིས་གཞན་གྱི་སྡུག་བསྔལ་བྱས་པ་མིན་ཏེ་མི་དགོས་པ་དང་མི་ནུས་པར་ཐལ་འི་་་་
ཕྱིར་རོ་སྟེ། དེ་ཉིད་ཀྱིས་ནི་དེ་བྱས་མིན་ཞེས་པས་བསྟན་ཏོ། །དེའི་དོན་ནི་རང་གྲུབ་
ན་གཞན་གྱི་སྡུག་བསྔལ་ཡང་གྲུབ་པས་མི་དགོས་ལ། གཞན་གྱི་སྡུག་བསྔལ་མ་
གྲུབ་ན་རང་ཡང་མ་གྲུབ་པས་སྡུག་བསྔལ་བྱ་བར་མི་ནུས་པར་འགྱུར་བའི་ཕྱིར་ཞེས་
པའོ། །བརྟག་པ་གཉིས་པ་འགོག་པ་ནི་གལ་ཏེ་བདག་གཞན་ཞེས་པའི་རྐང་པ་་་་
གཉིས་ཏེ། མིའི་གང་ཟག་གིས་གཞན་ལྟ་ལྟ་བུའི་སྡུག་བསྔལ་ཐ་དད་པར་བྱས་ན།
གང་ཟག་གཞན་གྱིས་གང་ཟག་གི་བདག་ཉིད་བྱས་པས་ཁྱབ་སྟེ། དེས་ན་གཞན་
གྱིས་གང་ཟག་བྱ་དགོས་པ་ལས་འབྱེད་པར་མི་འཐད་པས་ན་གཞན་དེའི་སྡུག་་
བསྔལ་གང་ཟག་གཞན་གྱིས་བྱས་པ་མི་འཐད་ཅེས་པའོ། །གསུམ་པ་གཉིས་ཀ་་
ལས་སྒྲེ་བ་དགག་པ་ནི་གལ་ཏེ་ཞེས་པའི་རྐང་པ་གཉིས་ཏེ། རང་གཞན་གཉིས་་
ཀྱིས་བྱས་པས་ཁྱབ་པ་ལ་གོང་དུ་རང་དང་གཞན་གཉིས་ཀྱིས་སོ་སོར་བྱེད་པ་དགག་
༡༣༨

༄༅། །འདུ་བྱེད་བརྟག་པའི་རབ་བྱེད།
པ་ཉིད་ཀྱིས་གཉིས་ཀས་བྱེད་པ་བཀག་པ་གྲུབ་ཅེས་པའོ། །བཞི་པ་རྒྱུ་མེད་པ་ལས་
སྐྱེ་བ་དགག་པ་གཞན་གྱིས་མ་བྱས་ཞེས་པ་རྐང་པ་གཉིས་ཏེ། གང་གིས་ཕྱོགས་
གསུམ་ཅར་གྱིས་མ་བྱས་ན་རྒྱུ་མེད་དུ་སྐྱེ་བར་མི་འཐད་དེ། རྒྱུ་མེད་གཞན་ལ་མི་
ལྟོས་ཕྱིར། །རྟག་ཏུ་མེད་པ་འམ་ཡོད་པར་འགྱུར། །དངོས་པོ་རྣམས་ནི་རེས་འགའ་
ཞིག །འབྱུང་བ་ལྟོས་པ་ལས་ཡིན་ནོ། །ཞེས་པའི་རིགས་པས་རྒྱུ་མེད་དུ་སྡུག་
བསྔལ་སྐྱེ་བ་མི་འཐད་དེ། རེས་འགག་པར་དམིགས་པས་རྒྱུ་ལ་ལྟོས་ཞེས་པའོ། །
དོན་གཉིས་པ་སྡུག་བསྔལ་འགོག་པའི་རིགས་པ་དངོས་པོ་གཞན་ལ་བསྒྲེ་བ་ནི།
སྡུག་བསྔལ་འབའ་ཞིག་ལ་སོགས་པ་སྟེ། སྐྱེ་བའི་མཐའ་བཞི་པོ་སྡུག་བསྔལ་གཅིག་
པུ་ལ་མེད་པར་མ་ཟད་འབྲས་བུའི་དངོས་པོ་ཐམས་ཅད་ལ་མཐའ་བཞི་ཅར་ད་་་་་
པས་དོན་དམ་པར་མ་གྲུབ་ཅེས་པའོ། །རྫོགས་སོ།། །།
༈ བཅུ་གསུམ་པ་འདུ་བྱེད་བརྟག་པ་ལ་དོན་གསུམ་ལས། ལེའུ་ཡི་འབྲེལ་ནི་སྡུག
བསྔལ་བརྟག་པའི་རྗེས་ལ་འདུ་བྱེད་བརྟག་པ་སྟོན་པ་ཅི་ལྟ་ཞེ་ན། སྡུག་བསྔལ་་
བརྟགས་པས་གཞན་ལས་མི་སྐྱེ་བས་ཨེ་དེ་པའི་རིགས་པ་བཞིས་དོན་དམ་པར་ཡོད་
པ་བཀག་ཀྱང་ཐ་སྙད་འཁྲུལ་ངོར་འདུ་བྱེད་སྐྱེ་བར་སྣང་བ་ལ་བརྟེན་ནས་འདུ་བྱེད་་་
བདེན་པར་ཡོད་པར་ཞེན་པ་དེ་དགག་པའི་ཕྱིར་འདི་དེའི་རྗེས་སུ་གསུངས་པའོ། །
གཉིས་པ་གཞལ་བྱ་ཉེ་བར་དགོད་པ་ནི་གཉིས་ཏེ། རིགས་པ་དགོད་པའི་སྒོ་ནས་
འདུ་བྱེད་དོན་དམ་པར་དགག་པ་དང༌། དེ་ལ་བརྩད་པའི་སྐྱོན་སྤང་བའོ། །གསུམ་
པ་ཡི་གེའི་དོན་ལ་རིགས་པ་དགོད་པའི་སྒོ་ནས་འདུ་བྱེད་དོན་དམ་པར་མ་གྲུབ་ཅེས་
སྟོན་པ། ཆོས་གང་སླུ་བ་ཨེ་དེ་པའི་ཚིག་ཤད་གཉིས་ཏེ། དེ་ལ་ཚིག་ཤད་དང་པོས་
ལུང་ལ་རྟེན་པའི་རྗེས་དཔག་དགོད་པ་སྟེ། རྐང་པ་དང་པོ་གཉིས་ཀྱིས་ལུང་གིས་
༡༣༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཁྱབ་པར་བསྟན་ནས། རྐང་པ་འོག་མ་གཉིས་ཀྱིས་ཕྱོགས་ཆོས་སྦྱར་བ་སྟེ། འདུ་
བྱེད་ཐམས་ཅད་ཅོས་ཆོས་ཅན་དེ་དག་བརྫུན་པ་སྟེ་སྟོང་པ་ཉིད་ཡིན་ནོ། །ཅིའི་ཕྱིར་
ཞེ་ན། སླུ་བའི་ཆོས་ཅན་ཡིན་པ་དེས་ན་དེའི་ཕྱིར་ཅེས་པ་སྟེ། བསླུ་བའི་ཆོས་ཅན་གྱི་
རྟགས་ཀྱི་དོན་ནི་རིགས་པས་བརྟགས་ན་མི་གྲུབ་བཞིན་དུ་སྣང་བའི་ཕྱིར་ཞེས་་
པའོ། །སླུ་བའི་ཆོས་ཅན་ཡིན་ཡང་སྟོང་པ་ཉིད་མ་ཡིན་ན་ཅི་སྟོ་སྟེ་བརྫུན་ཞེས་པ་མི་
རྟག་པ་ལ་ཟེར་ཏེ། བུམ་པ་ཆག་ནས་མི་རྟག་པར་གྱུར་པ་ལྟ་བུ་ལ་བརྫུན་ཟེར་བས་
ན༑ སླུ་བའི་ཆོས་ཅན་ཡིན་ཡང་སྟོང་པ་མ་ཡིན་པར་མི་རྟག་པ་བརྫུན་པའི་དོན་ཡིན་
པས་ཁྱབ་པ་མ་གྲུབ་བོ་ཞེས་ཉན་ཐོས་སྡེ་པ་དག་དགོས་པ་དགག་པའི་ཕྱིར་གལ་ཏེ་
ཨེ་དེ་པ་སྨོས་ཏེ། སླུ་བའི་ཆོས་ཅན་ཐམས་ཅད་བརྫུན་ཏེ་སྟོང་པ་ཡིན་ན་ཁྱེད་ཀྱིས་
མི་རྟག་པར་བཞག་པའི་ཆོས་གང་ཡིན་ཏེ། རི་བོང་རྭ་མེད་པར་དེ་མི་རྟག་པར་མི་
གྲུབ་པ་བཞིན་ཞེས་པ་སྟེ། དེ་ལ་ཅི་ཞིག་སླུ་ཞེས་པ་ནི་བརྫུན་པ་སྟེ་སྟོང་པ་དེ་ལ་ཅི་
ཞིག་སླུ་སྟེ་མི་རྟག་པར་གནས་པ་གྲུབ་པའི་སྒོ་ནས་ཅི་ཞིག་སླུ་སྟེ། མི་རྟག་པར་གྲུབ་
ན་རྟགས་དེས་བརྫུན་པ་སྟོང་པ་ལ་བསླུས་པ་ཡིན་པ་ལ། ཐམས་ཅད་སྟོང་པར་སོང་
སྟེ་མ་གྲུབ་པ་ལ་མི་རྟག་པ་གྲུབ་པ་མི་འཐད་པས་ན་སླུ་བ་མེད་དེ་རྟགས་མ་ངེས་པ་་་་
མ་ངེས་ཞེས་པའོ། །འོ་ན་བུ་ཏས་གང་སླུ་བ་དེ་བརྫུན་ཞེས་པའི་དོན་ཅི་ཞེ་ན།
བཅོམ་ལྡན་འདས་ལ་སོགས་པ་སྨོས་ཏེ། དེ་སྐད་གང་སླུ་བ་དེ་བརྫུན་ཞེས་གསུངས་
པའི་དོན་གང་སླུ་བ་དེ་སྟོང་པ་ཉིད་དུ་བསྟན་པ་ཡིན་ཞེས་པའོ། །དོན་གཉིས་པ་་་
བརྩད་པ་སྤྲང་པ་ལ་གཉིས་ལས་གཞན་གྱི་དགོས་པ་དགོད་པ་ནི། དངོས་རྣམས་ཨེ་
དེ་པ་རྐང་པ་དྲུག་སྟེ། ཉན་ཐོས་སྡེ་པ་ན་རེ་མདོའི་བརྫུན་ཞེས་པའི་དོན་དངོས་པོ་ངོ་
བོ་མེད་པ་ཡིན་ལ། དེའི་དོན་ཁྱེད་དབུ་མ་བ་ལྟར་སྟོང་པ་ཉིད་ལ་ཟེར་བ་མ་ཡིན་
༡༤༠

༄༅། །འདུ་བྱེད་བརྟག་པའི་རབ་བྱེད།
ཡང་དེ་ལྟར་མི་རྟག་པའི་རང་བཞིན་དུ་ཡོད་པ་ལ་ཟེར་རོ། །དེའི་ཅིའི་ཕྱིར་ཞེ་ན།
འཐད་པ་གཞན་དུ་འགྱུར་བ་སྣང་བའི་ཕྱིར་རོ་ཞེས་པ་སྟེ། བྱིས་པ་ལས་དར་ལ་བབ་
པ་དེ་ལས་རྒས་པ་ཨེ་དེ་པ། འགྱུར་བ་དམིགས་པའི་ཕྱིར་ཏེ་ཞེ་ན། ངོ་བོ་ཉིད་མེད་
པ་སྟེ་བརྫུན་ཞེས་པ་དངོས་མེད་སྟོང་པ་ཉིད་དེ་ལ་ཟེར་བ་མ་ཡིན་ཞེས་པ་རྐང་པ་་་་་
དང་པོ་གསུམ་གྱི་དོན་ནོ། །གང་ཕྱིར་ལ་སོགས་པས་གཞན་ཡང་ཁྱེད་དབུ་མ་པ་སྟོང་
པ་ཉིད་ཅེས་འདོད་པས་དེ་བརྗོད་པའི་སླུ་སྦུར་ལ། དེ་ཡང་ཞེས་བརྗོད་པའི་སྒྲ་ཡིན
པས་གཞི་ཆོས་ཅན་དངོས་པོར་ཡོད་པ་བསྟན་ཏེ། ཆོས་ཅན་མེད་པའི་ཆོས་ཏེ་ཆོས་
ཉིད་སྟོང་པ་མི་འཐད་པ་ཡིས་སོ། །དེ་ལྟར་དངོས་ཉིད་སྟོང་པ་ཉིད་ཡོད་པའི་ཕྱིར་
ཆོས་ཅན་ཀ་བ་བུམ་པ་དང་། སེམས་དང་སེམས་བྱུང་དང་ཨེ་དེ་བ་རྣསམ་མི་རྟག་
པའི་དངོས་པོར་བདེན་པར་གྲུབ་བོ། །གལ་ཏེ་དེ་དག་ངོ་བོ་ཉིད་མེད་དེ་སྟོང་པ་ཉིད་
ཡིན་ན་གཞན་དུ་འགྱུར་བ་དམིགས་པ་འདི་མི་འཐད་དེ་གང་གི་ཡིན་ཏེ་མེད་པར་་
འགྱུར་བས་ན་མི་རྟག་པ་ལ་ངོ་བོ་མེད་པ་འམ་བརྫུན་ཞེས་བཞེད་ཀྱི། སྟོང་པ་ལ་མི་
བཞེད་དོ་ཞེ་ན་ཞེས་པའོ།།གཉིས་པ་དེའི་ལན་ནི་གལ་ཏེ་ངོ་བོ་ཉིད་ཨེ་དེ་པ་སྟེ་རྐང་
པ་དང་པོ་གསུམ་གྱི་ལན་གདབ་པ་དང་། ཕྱི་མ་གསུམ་གྱི་ལན་གདབ་པ་གཉིས་སུ་
སྟོན་པ་ལས། དང་པོ་ནི་ཚིགས་སུ་བཅད་པ་ཕྱེད་དང་གསུམ་སྟེ། གཞན་དུ་འགྱུར་
བ་སྣང་ཕྱིར་ཞེས་པའི་གཏན་ཚིགས་མ་གྲུབ་ཅེས་སྟོན་པ་སྟེ། དངོས་པོ་ངོ་བོ་ཉིད་
བདེན་པར་ཡོད་ན་ཇི་ལྟར་ན་གཞན་དུ་འགྱུར་སྟེ་གཞན་དུ་འགྱུར་བ་གཏན་མི་འཐད་
དོ༑ ༑ཅི་ལྟར་མི་འཐད་ཅེ་ན། དངོས་པོ་ངོ་བོ་བདེན་པར་གཞན་དུ་འགྱུར་ན་དངོས་
པོ་དེ་ཉིད་གཞན་དུ་འགྱུར་རམ། དངོས་པོ་དེ་ལས་གཞན་པ་གཅིག་གཞན་དུ་འགྱུར་
བརྟག་པ་གཉིས་སོ། །དང་པོ་མི་འཐད་པ་ནི་དེ་ཉིད་ཅེས་པའོ། །གཉིས་པ་གཞན་
༡༤༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཉིད་ལ་ཡང་ཞེས་པ་སྟེ་དེ་གཉིས་མི་འཐད་པའི་དཔེས་སེམས་ཅན་གྱི་རྒྱུ་དང་། ཕྱིའི་
དངོས་པོ་གཉིས་ཀྱིས་སྟོན་པ་ལས་དང་པོ་ནི་གང་གི་ཕྱིར་གཞོན་ནུ་ཞེས་པའི་རྐང་པ་
གཉིས་ཏེ། དེ་ཉིད་གཞན་དུ་འགྱུར་བ་མི་སྲིད་དེ། དེ་སྲིད་ན་གཞོན་ནུ་ཉིད་རྒོད་
པོར་འགྱུར་བས་གཞོན་ནུ་ཡང་མ་ཡིན་པར་ཐལ་བ་ལས་དེ་མི་སྲིད་བན་ཞེས་་་་་
པའོ། །དངོས་པོ་དེ་ཉིད་ལས་གཞན་གཅིག་ཏུ་འགྱུར་རོ་ཞེ་ན། དེ་མི་སྲིད་དེ་དེ་ལྟ་
ན་གཞོན་ནུ་ལས་གཞན་རྒད་པོ་ཡིན་པས་རྒད་པོ་ཉིད་རྒས་པར་ཐལ་ན་རྒད་པོ་དེ་་་་
རྒས་ཟིན་པ་ཡང་རྒས་པ་ཞེས་པའི་གཞན་དུ་འགྱུར་བ་མེད་པ་བཞིན་ཞེས་པའོ། །
དཔེ་གཉིས་པ་ཕྱིའི་དངོས་པོ་དཔེ་སྟོན་པ་གལ་ཏེ་དེ་ཉིད་ཨེ་དེ་པ་སྟེ། དངོས་པོ་དེ་
ཉིད་གཞན་དུ་འགྱུར་ན་འོ་མ་དེ་ཉིད་ཞོར་གྱུར་བས་འོ་མ་མ་ཡིན་ཞོ་ཡང་་ཡིན་་་་་་་
པར་ཐལ་བས་མི་སྲིད་ཅེས་པའོ། །འོ་མ་ལས་གཞན་པའི་དངོས་པོ་གཞན་དུ་འགྱུར་
རོ་ཞེ་ན། འོ་མ་ལས་ཞེས་པ་གཉིས་སྨྲོས་ཏེ། འོ་མ་ཨེ་དེ་པ་གཞན་ཆུ་ཡོན་སོགས་པ་
ཡིན་ལ། དེ་དག་ཞོར་གྱུར་མི་སྲིད་པས་ན་གཞན་གང་ཞིག་གི་དངོས་པོ་ཞོར་འགྱུར་
ཏེ་མི་འཐད་ཅེས་པའོ། །རྒོལ་བ་རྐང་པ་འོག་མ་གསུམ་གྱི་ལན་འདེབས་པ་གལ་ཏེ་
སྟོང་བ་ལ་སོགས་པ་སྟེ། གོང་དུ་ཁྱོད་ན་རེ་སྟོང་པ་ཉིད་ཀྱི་སྒྲ་བརྗོད་པས་ན་སྟོང་
ཉིད་ཡིན་པའི་ཕྱིར་ཆོས་ཐམས་ཅད་དངོས་པོ་བདེན་པར་ཡོད་ཅེས་པའི་སྟོང་པ་ཉིད་
ཡོད་པའི་ཕྱིར་ཞེས་པའི་གཏན་ཚིགས་མ་གྲུབ་སྟེ། སྟོང་པ་ཉིད་ནི་མི་སྟོང་བ་ལ་ལྟོས་
པ་ལ་ལྟོས་པ་མ་གྲུབ་པས་ཞེས་པའོ། །སྟོང་པ་ཉིད་མེད་ན་སངས་རྒྱས་ཀྱིས་སྟོང་པ་
ཉིད་དུ་ཁྱེད་དབུ་མ་པ་ལ་མི་གསུང་བར་ཐལ་ལོ་ཞེ་ན། ལན་དུ་རྒྱལ་བ་ཨེ་དེ་པ་་
གསུངས་པ་སྟེ། བུ་ཏས་སྟོང་པ་ཉིད་དུ་གསུངས་པ་ནི་ཡོད་ནས་གསུངས་པ་མ་ཡིན་
གྱི༑ དངོས་པོར་འཛིན་པར་ལྟ་བ་དགག་པའི་དོན་དུ་གསུངས་པ་ཡིན་ཞེས་པའོ། །
༡༤༢

༄༅། །ཕྲད་པ་བརྟག་པའི་རབ་བྱེད།
སྟོང་པ་ཉིད་མེད་ན་དཀོན་མཆོག་བརྩེགས་པའི་མདོ་ལས། གང་ཟག་ཏུ་ལྟ་བ་རི་
རབ་ཙམ་ནི་བླའི་༼མ་དཔེ་མི་གསལ།༽མངོན་པའི་ང་རྒྱལ་སྟོང་པ་ཉིད་དུ་ལྟ་བ་ནི་དེ་ལྟ་་་་
མ་ཡིན་ནོ། །ཞེས་གསུངས་པར་མི་རིགས་པས་ན་སྟོང་པ་ཉིད་ཡོད་ནས་གསུངས་པ་
མ་ཡིན་ནོ་ཞེ་ན། ལན་དུ་གང་དག་ཅེས་པ་གཉིས་ཏེ་དེ་སྐད་གསུངས་པ་དེ་ནི་སྟོང་
པ་ཉིད་དུ་ལྟ་བ་ནི་ལས་འབྲས་ཨེདེ་ལ་སྐུར་བའི་སྒོ་ནས་བསྒྲུབ་ཏུ་མེད་དོ་ཞེས་་་་་་
གསུངས་པ་ཡིན་གྱི་སྟོང་པ་ཉིད་ཡོད་ནས་གསུངས་པ་མ་ཡིན་ཞེས་པའོ། །བརྟག་པ་
བཅུ་གསུམ་པ་རྫོགས་སོ།། །།
༈ བཅུ་བཞི་པ་ཕྲད་པ་བརྟག་པ་ལ་གསུམ་ལས་ལེའུ་རྣམས་ཀྱི་འབྲེལ་ནི་འདུ་བྱེད་་་་
བརྟག་པའི་འོག་ཏུ་ཕྲད་པ་བརྟག་པ་བཤད་པ་ཅི་ཞེ་ན། གཞན་དག་བལྟ་བར་བྱ་
བའི་ཡུལ་དང་བལྟ་བའི་དངོས་པོ་དང་། ལྟ་བ་པོ་མི་ཤེས་པ་ལ་སོགས་པ་གསུམ་
ཕྲད་པ་ཡོད་པའི་ཕྱིར་དེ་དག་གི་རྒྱུར་གྱུར་བའི་གང་ཟག་གི་བདག་ཡོད་པས་གོང་དུ་
གང་ཟག་གི་བདག་མེད་པ་བསྟན་པ་མི་འཐད་དོ་ཞེས་དགོས་པའི་གཏན་ཚིགས་མ་་
གྲུབ་པར་བསྟན་པའི་ཕྱིར་དེའི་འོག་ཏུ་ཕྲད་པ་བརྟག་པ་སྨོས་སོ། །གཉིས་པ་གཞལ་
བྱ་ཉེ་བར་དགོད་པ་ནི་གསུམ་སྟེ། རིགས་པ་དགོད་པའི་སྒོ་ནས་འཕྲད་པར་དོན་
དམ་པར་མ་གྲུབ་པ་དང༌། ཕྲད་པ་འགོག་པའི་རིགས་པའི་རིགས་པ་དེ་ཉིད་དངོས་
པོ་ཀུན་ལ་བསྒྲེ་བའོ། །མཇུག་བསྡུས་ཏེ་བསྟན་པའོ། །དང་པོ་ལ་གཉིས། དམ་
བཅའ་བ་དང་འཐད་པ་དགོད་པའོ། །གསུམ་པ་ཡི་གེའི་དོན་ལ་དང་པོ་དམ་བཅའ་
བ་ནི་བལྟ་བྱ་ཨེ་དེ་བའི་ཚིག་བཅད་གཉིས་ཏེ། མིག་གིས་ཡུལ་བལྟ་བར་བྱ་བ་་་་
གཟུགས་དང༌། ལྟ་བ་མིག་གི་དབང་པོ་དང་། ལྟ་བ་པོ་མིག་ཤེས་གསུམ་འཕྲད་པའི་
གཏན་ཚིགས་མ་གྲུབ་སྟེ། གསུམ་པོ་དེ་གསུམ་གཉིས་ཕན་ཚུན་དུ་ཕྲད་པ་མེད་དེ་
༡༤.༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཉིས་ཚན་གསུམ་དུ་ཕྲད་པ་མེད་པ་ལ་གསུམ་པོ་ཐམས་ཅད་ཕྲད་པ་མེད་དེ་འོག་་་་་
ནས་སྟོན་པའི་རིགས་པས་སོ། །དེ་བཞིན་དུ་འདོད་ཆགས་པར་བྱ་བའི་ཡུལ་དང་
འདོད་ཆགས་ཤིང་ཞེན་པ་དང་། འདོད་ཆགས་ལ་སོགས་པའི་གང་ཟག་གསུམ་སྔ་
མ་ལྟར་ཕྲད་པ་མེད་ལ་ཞེ་སྡང་ལ་སོག་སཔའི་ཉོན་མོངས་གཞན་ལ་ཡང་ཞེ་སྡང་ལ་་
སོགས་པའི་ཡུལ་དང༌། སྡང་བ་པོ་དང་། ཞེ་སྡང་བ་ལ་སོགས་པའི་རང་བཞིན་
གསུམ་ཕྲད་པ་མེད་ལ། སྐྱེ་མཆེད་ལྟག་མིག་ལ་སོགས་པ་གསུམ་པོ་ལྷག་མ་རྣམས་
ལ་ཡང་ཕྲད་པ་མེད་དེ། དེ་དག་མེད་པ་སྟེ་འོག་གི་རིགས་པས་ཞེས་པའོ། །དེ་དག་
མེད་པ་ཅིའི་ཕྱིར་ཞེ་ན། གཉིས་པ་འཐད་པ་སྟོན་པ་གཞན་ན་ལ་སོགས་པའི་ཚིག་
ཤད་གཅིག་སྟེ། ཁྱབ་བྱེད་འགལ་བ་དམིགས་པས་འགོག་པ་སྟེ། ཆོས་ཅན་ནི་གང་
གི་ཕྱིར་བལྟ་བྱ་སོགས་པ་ཞེས་བལྟ་བར་བྱ་བ་ལོགས་པའི་ཡུལ་དང༌། ལྟ་བ་དང་
༼མ་དཔེ་མི་གསལ།༽། ལྟ་བ་པོ་དམིགས་ཤེས་ལ་སོགས་པ་གསུམ་ཆོས་ཅན་ཞེས་པའོ།།
འཕྲད་པར་མི་འགྱུར་རོ་ཞེས་པ་བསྒྲུབ་བྱའོ། །རྟགས་གཞན་དེ་ཡོད་པ་མ་ཡིན་པའི་
ཕྱིར་ཞེས་པ་སྟེ། འཕྲད་པ་ལ་བལྟ་བར་བྱ་བ་ལ་སོགས་པ་གཞན་དང་གཞན་དུ་
སྒྲུབ་པས་ཁྱབ་སྟེ་དཔེར་ན་བུམ་པ་སྣམ་བུ་གཞན་དུ་གྲུབ་པ་ལ་ཕྲད་པ་ཡོད་པ་ལྟ་བུ་
ཡིན་པ་ལ། ཁྱབ་བྱེད་དང་འགལ་བ་དང་འགལ་བ་བལྟ་བྱ་ལ་སོགས་པ་གསུམ་པོ་
གཞན་དང་གཞན་དུ་གྲུབ་པ་མེད་པའི་རང་བཞིན་ཡིན་པའི་ཕྱིར་ཞེས་པའོ། །དེ་
གསུམ་གཞན་དུ་ངོ་བོ་ཐ་དད་དུ་གྲུབ་པ་མེད་པ་ཅིའི་ཕྱིར་སྙམ་ན་ཡང་ཁྱབ་བྱེད་་་་་་་་
འགལ་བ་མི་དམིགས་པས་འགོག་པ། གཞན་ན་གཞན་དང་ཕྲད་འགྱུར་ན་ཞེས་པ་
སྟེ༑ གཞན་དང་གཞན་དུ་གྲུབ་པ་ལ་ཕན་ཚུན་དུ་ལྟོས་པ་མེད་པས་ཁྱབ་པ་ལ། དེ་
དང་འགལ་བ་བལྟ་བྱ་ཨེ་དེ་པ་གསུམ་པོ་ཕན་ཚུན་ལྟོས་པ་དང་བཅས་པའི་ཕྱིར་་་་་་་་
༡༤༤

༄༅། །ཕྲད་པ་བརྟག་པའི་རབ་བྱེད།
གསུམ་པོ་གཞན་དང་གཞན་དུ་མ་གྲུབ་པས་ན་ཕྲད་པ་མེད་དེ་གཞན་དུ་གྲུབ་ན་
གཞན་དང་ཕྲད་པར་འགྱུར་བ་ལ་དེ་མེད་དེ། ལྟོས་པ་དང་བཅས་པས་ཞེའོ་ཞེས་
པའོ། །ཅི་ལྟར་ལྟོས་ན་བལྟ་བྱ་ཞེས་ལྟ་བ་པོ་རྣམ་ཤེས་དང༌། ལྟ་བའི་མིག་ལྟོས་ནས་
སོགས་པས་གྲུབ། དཔེ་གཉིས་པོ་ཡང་བལྟ་བྱ་ལ་ལྟོས་དེ་དག་ཏུ་བཞག་ལ། ལྟོས་
པ་གྲུབ་པ་མེད་པས་གཞན་གཞན་གྱིས་བདེན་པ་གྲུབ་པ་མེད་དོ། །དོན་གཉིས་པ་
འཕྲད་པ་འགོག་པའི་རིགས་པ་དེ་ཉིད་དངོས་པོ་ཀུན་ལ་བསྒྲེ་བ་པ་ནི་བལྟ་བྱ་ལ་་་་་་་
སོགས་པ་སྟེ། བལྟ་བྱ་ཨེ་དེ་པ་རྣམས་ལ་གཞན་མ་གྲུབ་པར་མ་ཟད་ཀྱི། འཇིག་
རྟེན་གཞན་དུ་གྲགས་པའི་སྣམ་བུ་ལ་སོགས་པ་ཀུན་ལ་གཞན་ཉིད་མ་གྲུབ་པས་ན་་་
ལྷན་ཅིག་ཏུ་ཕྲད་པ་མི་འཕྲད་ཅེས་པ་ཚིག་ཤད་དང་པོའི་དོན་ནོ། །བུམ་པ་ལྟ་བུ་
སྙམ་བུ་ལས་གཞན་དུ་མི་འཐད་པ་ཅིའི་ཕྱིར་སྙམ་ན་གཞན་ཉིད་ཨེ་དེ་པ་སྨོས་ཏེ།
ལྟོས་པ་དང་བཅས་པའི་ཕྱིར་ན་གཞན་དུ་མི་འཐད་དེ། གཞན་ཉིད་དུ་བདེན་པར་ངོ་
བོ་ཉིད་ཀྱིས་གཞས་ན་གཞན་ལ་ལྟོས་མ་དགོས་པ་ལ་བུམ་པ་གཞན་ཀ་བ་འཇོག་པ་
སྣམ་བུ་ལ་ལྟོས་ནས་འཇིག་པ་ལ་སྣམ་བུ་གཞན་དུ་འཇིག་པ་ཡང་བུམ་པ་ལ་ལྟོས་་་་་
ནས་གཞན་ཉིད་དུ་མ་གྲུབ་ཅེས་རྗེས་འགྲོའི་སྒོ་ནས་བསྟན་པ་རྐང་པ་དང་པོའོ། །
ལྟོས་ས་གཞན་བུམ་པ་ལྟ་བུ་མེད་ན་སྣམ་བུ་ལས་གཞན་དུ་མི་འཐད་དེ། གཞན་་
ཡིན་པ་ལྟོས་ཞེས་པ་རྐང་པ་གཉིས་པས་བསྟན་ཏོ། །དེ་ལྟར་གཞན་དུ་འཇིག་པ་་
ལྟོས་བཅས་ཡིན་པའི་ཡིན་པའི་ཕྱིར་བུམ་པ་ལ་ལྟོས་ནས་སྣམ་བུ་གཞན་དུ་འཇོག་་་་་
པའི་སྙམ་བུ་ལྟ་བུ་དེ་བུམ་པ་ལས་གཞན་ཉིད་དུ་མི་འཐད་ལ། སྣུམ་བུ་ལ་ལྟོས་ནས
བུམ་པ་གཞན་དུ་གཞན་པའི་བུམ་པ་གཞན་དུ་མི་འཐད་ཅེས་སྟོན་པ་གལ་ཏེ་གཞན་
ནི་ཨེ་དེ་པ་སྟེ། བུམ་པ་ལྟ་བུ་སྣམ་བུ་ལྟ་བུ་ལ་མ་ལྟོས་པས་གཞན་དུ་གྲུབ་པ་ཡིན་ན།
༡༤༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ལྟོས་པ་སྣམ་བུ་ལྟ་བུ་གཞན་མེད་པར་ཡང་བུམ་པ་གཞན་ཉིད་དུ་ཐལ་བ་ལས་དེ་ལྟ་
མ་ཡིན་ཏེ། སྣམ་བུ་སོགས་པ་ལ་མ་ལྟོས་པས་གཞན་དུ་མ་གྲུབ་པས་གཞན་མེད་
ཅེས་པ་རྐང་པ་གཉིས་ཀྱི་དོན་ནོ། །གཞན་ཡང་སྣམ་བུ་ལ་ཡང་གཞན་མེད་ལ་བུམ་
པ་ལའང་གཞན་མེད། གཞན་མ་ཡིན་པ་ལ་ཡང་གཞན་མེད་ཅེས་སྟོན་པ་ལས་དང་
པོ་སྣམ་བུ་ལྟ་བུ་ལ་གཞན་མེད་ཅེས་པ་བུམ་པ་ལྟ་བུ་ལ་གཞན་མེད་ཅེས་པ་གཉིས་་་་་
གཞན་ལ་སོགས་པ་རྐང་པ་གསུམ་སྟེ། སྣམ་བུ་ལྟ་བུ་ཆོས་ཅན་གཞན་བུམ་པ་ལ་
སོགས་པ་ལས་གཞན་པ་ཡོད་པ་མ་ཡིན་ནོ། །གཞན་མ་ཡིན་པ་ལ་ཡང་གཞན་མེད་
དེ་གཞན་དུ་འཇོག་པ་གཞན་ལ་ལྟོས་ན་དང་བཅས་པས་ཞེས་པའོ། །དེ་ཅིའི་ཕྱིར་ཞེ་
ན༑ གཞན་པ་དེ་མེད་ན་མེད་པ་དེའི་ཕྱིར་ཞེས་སྨོས་ཏེ། གཞན་བུམ་པ་ལ་ཨེ་དེ་པ་
མེད་ན་སྣམ་བུ་ལ་གཞན་མེད་པ་དེའི་ཕྱིར་གཞན་སྣམ་བུ་ལྟ་བུ་ལ་ཡོད་པ་མ་ཡིན་་་་་་
ཞེས་པའོ། །འོ་ན་བུམ་པ་ལ་སོགས་པ་ལ་གཞན་ཡོད་དམ་ཞེ་ན། གཞན་ཉིད་
གཞན་ལ་ཡོད་མ་ཡིན་ཞེས་པ་སྟེ། སྣམ་སོགས་ལས་གཞན་པ་ཉིད་གཞན་བུམ་པ་
ལ་ཡོད་པ་མ་ཡིན་ནོ། །དེ་ཅིའི་ཕྱིར་ཞེ་ན། གོང་གི་གཞན་པ་དེ་སོགས་པ་སྟེ་གཞན་
སྣམ་བུ་ལས་སོགས་པ་དེས་ན་བུམ་པ་གཞན་མེད་པ་དེའི་ཕྱིར་ཞེས་པའོ། །འོ་ན་
གཞན་མ་ཡིན་པས་གཞན་ཡོད་དམ་ཞེ་ན་གཞན་མ་ཡིན་པ་ཞེས་སྨོས་ཏེ། དེ་ལྟ་ན་
གཞན་གང་ལ་ཡང་ཡོད་པ་མ་གྲུབ་པས་ན་གཞན་དང་དེ་ཉིད་ཅེས་པ་གང་ཡང་མི་་་་་
འགྲུབ་སྟེ། གཞན་ལ་ལྟོས་པ་དེ་མེད་པས་ཞེས་པ་གཞན་ཉིད་ཅེས་པའི་རྐང་པ་་་
གཉིས་སོ། །དོན་གཉིས་པ་མཇུག་བསྡུས་ཏེ་ཕྲད་པ་མ་གྲུབ་པར་སྟོན་པ་དེ་ནི་དེ་
དང་སོགས་པ་སྟེ། རང་ཉིད་རང་དང་འཕྲད་པ་མི་སྲིད་ལ། གཞན་དང་གཞན་ཡང་
ཕྲད་པ་མེད་ལ། ཕྲད་བཞིན་པ་སྟེ་ཕྲད་པར་བྱ་བའི་ཡུལ་དང༌། ཕྲད་པ་དབང་པོ་
༡༤༦

༄༅། །རང་བཞིན་བརྟག་པའི་རབ་བྱེད།
དང༌། ཕྲད་པ་པོ་རྣམ་པར་ཤེས་པ་རྣམས་ཀྱང་མ་གྲུབ་ཅེས་པའོ། །ཕྲད་པ་རྫོགས་
སོ༑༑ །།
༈ བཅོ་ལྔ་བ་དངོས་པོ་དང་དངོས་པོ་མེད་པ་བརྟག་པ་ལ་དོན་གསུམ་སྟེ། གཞལ་བྱ་
ཉེ་བར་དགོད་པ་དང༌། ལེའུ་རྣམས་ཀྱི་འབྲེལ་རྣམ་པར་གཞག་པ་དང༌། ཡི་གེ་སོ་
སོའི་དོན་བཤད་པའོ། །དེ་ལ་ལེའུ་ཡི་འབྲེལ་ནི་ཅིའི་ཕྱིར་ཕྲད་པ་བརྟག་པའི་འོག་ཏུ་
འདི་བཤད་ཅེ་ན། གཞན་དག་ན་རེ་དངོས་པོ་རྣམས་ཀྱི་ངོ་བོ་ཉིད་ཡོད་དེ་ཉེ་བར
ལེན་པའི་རྒྱུ་དང་ལྷན་ཅིག་བྱེད་པའི་རྐྱེན་ཡོད་པའི་ཕྱིར་རོ། །དེས་ན་གོང་དུ་ཕྲད་པ་
བརྟག་པ་མི་རིགས་སོ་ཞེ་ན། ཞེས་གཞན་དག་འདོགས་པས་དེ་དགག་པའི་ཕྱིར་
འདིའི་རྗེས་སུ་སྨོས་ཏེ། དོན་ནི་དངོས་པོ་ངོ་བོ་ཉིད་ཀྱིས་བདེན་པར་འདོད་པ་དང༌།
རྒྱུ་རྐྱེན་ལས་སྐྱེ་བར་འདོད་པ་རང་གི་ཚིག་ཕན་ཚུན་འགལ་ཏེ་དངོས་པོ་ངོ་བོ་ཉིད་་་
ཀྱིས་བདེན་པའི་ཕྱིར་རྒྱུ་རྐྱེན་ལ་ལྟོས་པ་མེད་པར་ཐལ་བ་སྟེ། གལ་ཏེ་རྒྱུ་རྐྱེན་ལ་
ལྟོས་པ་མེད་པར་ཐལ་བས་ཏེ། གལ་ཏེ་རྒྱུ་རྐྱེན་ལ་ལྟོས་ན་དངོས་པོ་ངོ་བོ་ཉིད་ཀྱིས་
བདེན་པ་མེད་པར་ཐལ་བ་སྟེ། གལ་ཏེ་རྒྱུ་རྐྱེན་ལ་ལྟོས་ན་དངོས་པོ་ངོ་བོ་ཉིད་ཀྱིས་
བདེན་པ་མེད་པར་འགྱུར་ཏེ། ངོ་བོ་ཉིད་ཀྱིས་བདེན་པར་གནས་པ་རྒྱུས་བྱ་བར་
འགལ་ཏེ། བྱས་ན་བཅོས་སུ་སྔར་མེད་ཀྱིས་ཡོད་གཟུགས་བསྒྱུར་ལྟ་བུར་འགྱུར་ཏེ་
པས་སོ། །དེས་ན་རང་བཞིན་གཞན་དུ་འགྱུར་བ་མི་འཐད་པས་ན་རྒྱུ་རྐྱེན་ལས་བྱུང་
བ་དང་ངོ་བོ་ཉིད་ཀྱིས་བདེན་པར་འགལ་བས་ཁྱེད་རང་གི་རྒྱུ་རྐྱེན་ལ་ལྟོས་པར་ཁས་
བླངས་པས་ངོ་བོ་ཉིད་ཀྱིས་བདེན་པར་འདོད་པ་ཉམས་ཞེས་སྟོན་པ་སྟེ། དེས་ན་
རྟེན་འབྲེལ་གྱི་གཏན་ཚིགས་གཞུང་འདིས་ཐལ་འགྱུར་དུ་བཏང་བ་སྟེ། གཞན་གྱིས་
ཁས་བླངས་པ་ལ་ལྟོས་ནས་རྟེན་འབྲེལ་གྱི་རང་བཞིན་ཡོད་པ་བཀག་པས་སོ། །
༡༤.༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
རང་རྒྱུད་དུ་བྱེད་པ་ལ་རྒོལ་ཕྱིར་རྒོལ་གཉིས་ཅར་ལ་ཆོས་ཅན་གྲུབ་ཅིང་རྟགས་ཚད་
མས་གྲུབ་དགོས་པ་ལ་དབུ་མ་བས་དེ་གཉིས་ཚད་མས་མ་གྲུབ་པས་རང་རྒྱུད་དུ་མི་་་
འཐད་དོན་གྱི། རྟགས་གཞན་གྱིས་ཁས་བླངས་པ་ཙམ་གྱིས་གཞན་དངོས་པོ་བདེན་
པར་འདོད་པ་བཀག་པ་ཡིན་ཞེས་པའོ། །གཉིས་པ་གཞལ་བྱ་ཉེ་བར་དགོད་པ་ནི་
དོན་གཉིས་ཏེ། རིགས་པ་དགོད་པའི་སྒོ་ནས་དངོས་པོ་དང་དངོས་པོ་མེད་པ་དོན་
དམ་དུ་མ་གྲུབ་པའོ། །རིགས་པ་དེ་ཉིད་ཀྱི་སྒོ་ནས་དངོས་པོར་སྨྲ་བ་རྣམས་ཀྱིས་
རྨོངས་པ་བསལ་བའོ། །གསུམ་པ་ཡི་གེའི་དོན་ནི་ངོ་བོ་ཉིད་དེ་དངོས་པོ་ངོ་བོ་ཉིད་
ཀྱིས་བདེན་ཏེ་རྒྱུ་རྐྱེན་ཡོད་པ་ཞེས་པ་འདོད་པ་དེ་ཉིད་ཀྱིས་ཁྱེད་རང་གི་དངོས་པོ་ངོ་
བོ་ཉིད་ཀྱིས་བདེན་པར་གྲུབ་པ་བཀག་སྟེ། རང་བཞིན་གཞན་དུ་འགྱུར་བར་མི་
རིགས་པས་ན་ངོ་བོ་ཉིད་ཀྱིས་བདེན་པ་རྒྱུ་རྐྱེན་གྱིས་བྱས་པར་འགལ་བས་ན་ངོ་བོ་་་
ཉིད་རྒྱུ་རྐྱེན་ལས་འབྱུང་བར་རིགས་པ་མ་ཡིན་པ་ལས། རྒྱུ་རྐྱེན་ལས་འབྱུང་བའི་
ཕྱིར་ངོ་བོ་ཉིད་ཀྱིས་བདེན་པར་གྲུབ་པ་མེད་པར་འགྱུར་ཞེས་པའོ། །ངོ་བོ་ཉིད་ཀྱིས་
བདེན་ཡང་རྒྱུ་རྐྱེན་ལས་འབྱུང་བ་ཅི་འགལ་སྙམ་པ་ལ། ལན་དུ་རྒྱུ་དང་རྐྱེན་ཨེ་དེ་
པ་སྨོས་ཏེ། རྒྱུ་རྐྱེན་ཨེ་དེ་པ་སྨོས་ཏེ་རྒྱུ་རྐྱེན་ལས་བྱུང་ན་སྔ་ན་མེད་པ་བྱས་པ།
བཅོས་སུ་གཟུགས་བརྙན་ལྟ་བུར་འགྱུར་བས་ངོ་བོ་ཉིད་ཀྱིས་བདེན་པར་འགལ་་་་་་་
ཞེས་པ་སྟེ། དར་མ་འགིར་ཏིས་ཀྱང་རང་གི་ངོ་བོ་གྲུབ་པར་བྱ་བའི་ཕྱིར། རྒྱུ་རྐྱེན་ལ་
ལྟོས་པ་ནི་བྱས་པ་ཞེས་བཤད་དོ། །བྱས་པར་གྱུར་མོད་སྙམ་ན་ངོ་བོ་ཨེ་དེ་པ་སྟེ་
རང་བཞིན་གཞན་དུ་འགྱུར་བ་མི་འཐད་པས་ན་ངོ་བོ་ཉིད་ཅེས་བདེན་པ་རྒྱུ་ལྟོས་མི་
དགོས་པས་བྱས་པར་འགལ་ཞེས་པའོ། །འོ་ན་དབུ་མ་ཁྱེད་ངོ་བོ་ཉིད་ཀྱིས་གྲུབ་པ་
མི་འདོད་དམ་ཞེ་ན། ངོ་བོ་ཉིད་ནི་བཅོས་མིན་སོགས་པ་སྨོས་ཏེ། དེ་ཆོས་རྣམས་ཀྱི་
༡༤༨

༄༅། །རང་བཞིན་བརྟག་པའི་རབ་བྱེད།
སྟོང་པ་ཉིད་ངོ་བོ་ཉིད་ཀྱིས་གྲུབ་པར་འདོད་པ་ངོ་བོ་ཉིད་ཀྱིས་གྲུབ་པ་དེ་ནི་རྒྱུས་་་་་
བཅོས་པ་མ་ཡིན་པ་དང༌། གཞན་ལ་ལྟོས་པ་མེད་པ་ཡིན་ནོ་ཞེས་པའོ། །རང་གི་ངོ་
བོར་མེད་ཀྱང་གཞན་གྱི་ངོ་བོར་བདེན་པར་ཡོད་དོ་ཞེ་ན། ལན་དུ་ངོ་བོ་ཉིད་ལ་་་
སོགས་པ་སྟེ། རང་གི་ངོ་བོ་གྲུབ་ན་དེ་ལ་ལྟོས་པའི་གཞན་གྱི་དངོས་པོ་གྲུབ་སྲིད་པ་
ལ༑ རང་གི་ངོ་བོ་མ་གྲུབ་པའི་ཕྱིར་གཞན་དངོས་མི་འཐད་ཅེས་པའོ། །དངོས་པོ་
ཙམ་པོ་གྲུབ་བོ་ཞེ་ན། ངོ་བོ་ཉིད་དང་ལ་སོགས་པས་འགོག་སྟེ། རང་གི་ངོ་བོ་ཉིད་
དང་གཞན་གྱི་དངོས་པོ་ལས་མ་གཏོགས་པའི་དངོས་པོ་མེད་པས་དངོས་པོ་ཙམ་མི་་་
འགྲུབ་ཅེས་པའོ། །དངོས་པོ་མ་གྲུབ་ཀྱང་དངོས་པོ་མེད་པ་ཡོད་དོ་ཞེ་ན། གལ་ཏེ་
དངོས་པོ་ལ་སོགས་པ་སྟེ་དངོས་པོ་ལ་ལྟོས་ནས་དངོས་མེད་འཇོག་པས་ན། དངོས་
པོ་མ་གྲུབ་པས་དེ་ལ་ལྟོས་པའི་དངོས་མེད་ཀྱང་མི་འགྲུབ་ཅེས་པའོ། །དོན་གཉིས་
པ་སྔར་གྱི་རིགས་པ་དེ་ཉིད་ཀྱིས་དངོས་པོར་སྨྲ་བ་རྣམས་ཀྱིས་རྨོངས་པ་བསལ་བ་་་་
སྟོན་པ་ནི་གང་དག་ཨེ་དེ་པ་སྟེ་རང་དངོས་དང་གཞན་དངོས་མེད་དེ་མུ་བཞིར་ལྟ་་་་་
བའི་དངོས་པོར་སྨྲ་བ་དེ་དང་བསྟན་པ་ལ་ཞུགས་ཀྱང་དེ་ཁོ་ན་ཉིད་མཐོང་བ་མ་ཡིན་
ཞེས་པའོ། །དེ་དག་གིས་དེ་ཉིད་མཐོང་བ་མ་ཡིན་པའི་ཤེས་བྱེད་དམ་ལུང་ངམ་་
རིགས་པ་ཅི་ཡོད་ཅེ་ན། གཉིས་ཀ་ཡོད་པ་ལས་དང་པོ་ལུང་སྟོན་པ་བཅོམ་ལྡན་་་
འདས་ཨེ་དེ་པ་སྟེ། བཅོམ་ལྡན་འདས་ཀྱིས་དགག་པ་མཛད་དོ་ཞེས་སྦྲེལ་ལོ། །གང་
དགག་པ་མཛད་ཅེ་ན། ཡོད་པ་དང་ཨེ་པ་སྨོས་ཏེ་དེ་གཉིས་དགག་གོ །གང་ལས་
དགག་པ་མཛད་ཅེ་ན། སྟོན་པ་ཀ་ཏ་ཨེ་དེ་པ་སྟེ། ཀ་ཏ་ཡ་ན་ལ་གདམ་ངག་སྟོན་
པའི་གཞུང་ལས་བཀག་ཅེས་པའོ། །ཇི་སྐད་དུ་བཀག་ཅེ་ན་དངོས་དང་ཨེ་དེ་པ་སྟེ་
དངོས་པོ་དང་དངོས་པོ་མེད་པར་འཛིན་པ་ནི་འཁོར་བ་ལས་མི་གྲོལ་ལོ། སྐྱེ་བ་དང་
༡༤༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
རྒས་པའི་སྡུག་བསྔལ་ལས་སོགས་པའི་སྡུག་བསྔལ་ལས་མི་གྲོལ་ལོ་ཞེས་དགག་པ་
མཛད་པས་ན། དངོས་པོ་ཨེ་དེ་པར་ལྟ་བས་དེ་ཁོ་ན་ཉིད་མཐོང་བ་མ་ཡིན་ནོ་ཞེས་
པའོ། །གཉིས་པ་རིགས་པའི་སྒོ་ནས་འཛིན་པ་དེ་ལྟར་འཛིན་པ་དེ་ཁོ་ན་ཉིད་མ་་
མཐོང་བར་བསྒྲུབས་པ་ལ། གལ་ཏེ་རང་བཞིན་ཨེ་དེ་པ་སྟེ། དངོས་པོ་རྣམས་རང་
བཞིན་གྱིས་བདེན་པར་ཡོད་ན་གཞན་དུ་འགྱུར་བར་འགལ་ཏེ། གཞན་དུ་འགྱུར་ན་
རང་བཞིན་གྱིས་བདེན་པར་མི་འཐད་པས་ཅེས་པའོ། །གཞན་དག་ན་རེ་རང་བཞིན་
བདེན་པར་མེད་ན་གཞན་དུ་འགྱུར་བ་མི་འཐད་པར་ཐ་ལོ་ཞེ་ན་ཞེས་བརྩད་པ་ནི།
རང་བཞིན་སོགས་པའི་རྐང་པ་གཉིས་སོ། །ལན་སྟོན་པ་རང་བཞིན་ཡོད་པ་སོགས་
པ་སྟེ། རང་བཞིན་གྱིས་བདེན་པར་ཡོད་པ་དང་གཞན་དུ་འགྱུར་བ་འགལ་བས།
གཞན་དུ་འགྱུར་བ་གཏན་མི་འཐད་ཅེས་པའོ། །གལ་ཏེ་རང་བཞིན་ཡོད་པ་གཞན་
དུ་འགྱུར་ཏེ། མེད་ན་རྟག་ཆད་དུ་འཛིན་པར་འགྱུར་བས་ཡོད་མེད་དུ་འཛིན་པ་ལ་
གནས་པར་མི་བྱེད་ཅེས་པ། ཡོད་ཅེས་བྱ་བ་ལ་སོགས་པ་སྟེ། རང་བཞིན་གྱིས་
བདེན་པར་ཡོད་པར་འདོད་ན་གཞན་དུ་འགྱུར་ལ། འགལ་བས་རྟག་པར་འཛིན་
པར་འགྱུར་ལ། རང་བཞིན་གྱིས་ཡོད་པ་མེད་དེ་འགྱུར་བར་འདོད་ན་ཆད་ལྟར་་
འགྱུར་བས་ཡོད་མེད་དུ་འཛིན་པ་ལ་མི་གནས་ཞེས་པའོ། །ཡོད་མེད་དུ་འཛིན་པ་
རྟག་ཆད་དུ་ལྟ་བར་འགྱུར་བ་ཅིའི་ཕྱིར་ཞེ་ན། དེའི་འཐད་པ་སྨོས་པ་གང་ཞིག་ངོ་བོ་
ཨེ་དེ་པ་སྟེ། གང་ཞིག་ངོ་བོ་རང་བཞིན་གྱིས་བདེན་པར་ཡོད་པ་དེ། མེད་པར་
འགྱུར་བ་མ་ཡིན་ཏེ། དེར་འགྱུར་བ་འགལ་བས་ན་ཡོད་ན་རྟག་པར་འགྱུར་ཞེས་
པའོ། །ཕྱེད་འོག་མས་ནི་སྔོན་ཡོད་པ་ད་ལྟར་མེད་ཅེས་འདོད་ན་ཆད་པའི་ལྟ་བར་
འགྱུར་ཏེ། ཡོད་པ་འགགས་ཏེ་མེད་པས་ཞེས་པའོ། །དངོས་པོ་དངོས་མེད་ཀྱི་རབ་
༡༥༠

༄༅། །བཅིངས་ཐར་བརྟག་པའི་རབ་བྱེད།
ཏུ་བྱེད་པའི་བཤད་པ་རྫོགས་སོ།། །།
༈ བཅུ་དྲུག་པ་ལ་དོན་གསུམ་སྟེ། ལེའུའི་འབྲེལ་ནི་དངོས་དང་དངོས་མེད་བརྟག་
པའི་འོག་ཏུ་འདི་སྟོན་པ་ཅི་ཞེ་ན། གཞན་དག་ན་རེ་འགྲོ་བ་རིས་ལྔ་ཡང་ནས་ཡང་དུ་
འཁོར་བའི་དམིགས་པས་ན་འཁོར་བ་ཡོད་པའི་ཕྱིར་དངོས་པོ་ཡོད་པས་སྔར་དངོས་
པོ་བཀག་པ་མི་འཐད་ཅེས་དགོས་པའི་གཏན་ཚིགས་མ་གྲུབ་པར་བསྟན་པའི་ཕྱིར།
འདི་དེའི་འོག་ཏུ་སྨོས་པའོ། །གཉིས་པ་གཞལ་བྱ་ཉེ་བར་དགོད་པ་ནི་གསུམ་སྟེ།
འཁོར་བ་དང་མྱ་ངན་ལས་འདས་པ་དོན་དམ་པར་མ་གྲུབ་པ་དང་། བཅིངས་པ་དང་
གྲོལ་བ་དོན་དམ་པར་མ་གྲུབ་པ་དང༌། འཁོར་འདས་དོན་དམ་པར་གྲུབ་པ་ལ་ཉེས་
པ་དགོད་པའོ། །གསུམ་པ་གཞུང་སོ་སོའི་དོན་བཤད་པ་ལ་དང་པོ་འཁོར་འདས་
དོན་དམ་དུ་མ་གྲུབ་པར་སྟོན་པ་ནི་གལ་ཏེ་ཨེ་དེ་པའི་ཚིག་ཤད་བཞི་པས་སྟོན་དེ་ལ་
འདི་ལྟར་བརྟག་སྟེ། འཁོར་བ་དོན་དམ་པར་ཡོད་པ་ན་མདོ་སྡེ་བ་ལྟར་ཉེར་ལེན་གྱི་
ཕུང་པོ་འཁོར་རམ། མུ་སྟེགས་པ་ལྟར་བདག་འཁོར་རམ། གནས་མ་བུ་པ་ལྟར་
བརྗོད་དུ་མེད་པའི་གང་ཟག་འཁོར་ཏེ། གསུམ་ཅར་དོན་དམ་པར་འཁོར་བ་མི་་
འཐད་ཅེས་པའོ། །དེ་ལས་དང་པོ་འཁོར་ཞེས་རྒོལ་བ་ནི་གལ་ཏེ་ཞེས་པའོ། །དེ་
དགག་པ་ཨེ་དེ་བ་སྟེ་འདུ་བྱེད་ཉེར་ལེན་གྱི་ཕུང་པོ་འཁོར་ན་རྟག་པར་ཁས་བླངས་་་་
ནས་འཁོར་རམ། མི་རྟག་པར་ཁས་བླངས་ནས་འཁོར། དང་པོ་མི་འཐད་དེ་འཁོར་
བ་ནི་རིགས་ལྔར་ཏེ། འོག་ཏུ་ཡང་ནས་ཡང་སྐྱེ་འཆི་བྱེད་པ་ཡིན་པ་ལ་རྟག་པ་ལ་
འོང་བ་དང་འགྲོ་བའི་བྱ་བ་མེད་པའི་ཕྱིར་མི་འཁོར་རོ། །མི་རྟག་པ་འཁོར་ན་འདས་
མ་འོངས་ད་ལྟར་གསུམ་གང་འཁོར། དེ་ལ་འདས་མ་འོངས་ཞིག་པ་དང་མ་སྐྱེས་
པའི་སྒོ་ནས་མེད་པས་འཁོར་བ་མི་འཐད་དོ། །ད་ལྟར་འཁོར་རོ་ཞེ་ན། མི་འཐད་དེ་
༡༥༡

༄༅། །དབུ་མ་རྩ་ཤེས་ཀྱི་ཊཱི་ཀྭ་སྒྲོན་མ་གསལ་བྱེད་བཞུགས།
རྒྱུ་ནི་དངོས་པོ་མེད་པ་བློས་སྔ་ཕྱི་གཅིག་པར་སྒྲོ་བཏགས་པ་ཙམ་ཡིན་པས་སྐད་་
ཅིག་སྐྱེས་ལ་མ་འགགས་པའི་མཐར་ཐུག་པ་དེ་ལ་ནི་འཁོར་བའི་བྱ་བ་རིགས་ལྔ་་་་་་
ཕན་ཚུན་དུ་ཤིགས་སྐྱེ་བ་མེད་དེ་སྐྱེས་པའི་དུས་ལས་མི་གནས་པར་འགག་པས་སོ།།
དེ་ལྟར་ཡང་འདུས་བྱས་ཐམས་ཅད་སྐད་ཅིག་མ་མི་གནས་བྱ་བ་ག་ལཡོད་ཅེས་་་་་་
མངོན་པ་བས་བཤད་པ་ལྟ་བུའོ། །བདག་འཁོར་རོ་ཞེ་ན། སེམས་ཅན་ལ་སོགས་པ་
སྨོས་ཏེ། གོང་གི་རྟག་མི་རྟག་འཁོར་མི་འཐད་པའི་རིགས་པ་མཚུངས་ཏེ། སྔ་མ་ཁོ་
ན་ལྟར་བརྟགས་ཏེ་དགག་གོ །གལ་ཏེ་ཞེས་པ་རྟག་མི་རྟག་གཉིས་ཀར་བརྗོད་དུ་
མེད་པའི་གང་ཟག་འཁོར་བས། དེ་ལ་རྟག་མི་རྟག་གི་བརྟག་པའི་ཉེས་པ་མེད་དོ་ཞེ་
ན་ཞེས་པའོ། །ལན་ཕུང་པོ་ལ་སོགས་པ་སྟེ་བརྗོད་དུ་མེད་པའི་གང་ཟག་འཁོར་ན།
གང་ཟག་དེ་དང་ཕུང་པོ་ལ་སོགས་པ་གཅིག་དང་དེ་ཉིད་ཡིན་ནམ། དེ་ལས་གཞན་
ཐ་དད་པ་ཡིན་ནམ། ཕུང་པོ་ལ་སོགས་པ་གང་ཟག་དེ་ལྟར་མ་ཡིན་ནམ། རྟེན་དང་
བརྟེན་པ་ཡིན་ཞེས་རྣམ་པ་ལྔར་བརྟག་གོ །དེ་ལས་དེ་ཉིད་ཡིན་ཏེ་ཕུང་པོ་ལ་སོགས་
པ་དང་གཅིག་གོ་ཟེར་ན། ལས་དང་བྱེད་པ་པོ་གཅིག་པར་ཐལ་ཏེ་ལས་ཕུང་པོ་ཨེ་
དེ་བྱེད་པ་པོ་གང་ཟག་ཡིན་པས་ན་གཉིས་གཅིག་པས་རྫ་མཁན་དང་བུམ་པ་ཡང་་་་་
གཅིག་ཏུ་ཐལ་བས་རྫ་ཆག་པ་ན་འཁན་པོ་ཡང་ཤི་བར་ཐལ་ལོ། །བརྟག་པ་གཉིས་
པ་ལྟར་མི་འཐད་དེ་ཕུང་པོ་ཨེ་དེ་པ་ལས་ལོགས་ན་བརྗོད་དུ་མེད་པའི་གང་ཟག་མ་་
དམིགས་པས་སོ། །བརྟག་པ་གསུམ་པ་ལྟར་མ་ཡིན་ཏེ་ཕུང་སོགས་དང་གང་ཟག་
ལྡན་པ་མི་འཐད་དེ། ལྡན་པ་ལ་ཐ་དད་པ་དང་ཐ་མི་དད་པའི་ལྡན་པ་ལྷ་སྤྲིན་ཕ་ཁྲ
མོ་ཅན་དང་། རྣ་བ་འཕྱང་བ་ཅན་ལྟ་བུ་ཡིན་པ་ལ། སྔར་ཐ་དད་ཐ་མི་དད་གཉིས་ཀ་
འགགས་པས་ལྡན་པ་གཉིས་ཀ་མི་འཐད་པའོ། །བརྟག་པ་བཞི་པ་དང་ལྔ་རྟེན་དང་
༡༥༢

༄༅། །བཅིངས་ཐར་བརྟག་པའི་རབ་བྱེད།
བརྟེན་པ་ཡང་མི་འཐད་དེ་ཕུང་སོགས་དང་བརྗོད་དུ་མེད་པའི་གང་ཟག་གཉིས་ཕན་་
ཚུན་དུ་རྟེན་དང་བརྟེན་པ་གཉིས་པ་མི་འཐད་དེ། རྟེན་དང་བརྟེན་པ་ཡང་འཁར་
གཞོང་དང་རྒྱ་ཤུག་ལྟར་ཐ་དད་ཀྱིས་ཁྱབ་པ་ལ་ཕུང་སོགས་དང༌། གང་ཟག་ཐ་དད་
ཡོད་པར་མ་གྲུབ་སྟེ་མ་དམིགས་པས་སོ། །དེས་ན་རྣམ་ལྔས་བཙལ་ཏེ་མེ་དང་བུད་
ཤིང་བརྟག་པར་སྔར་བསྟན་པ་ལྟར་བསལ་ཞེས་པའོ། །དེས་ན་བརྗོད་དུ་མེད་པའི་
གང་ཟག་ཉིད་རྣམ་པ་ལྔས་བརྟགས་པ་མ་གྲུབ་པས་མེད་པས་འཁོར་བ་མི་ཐད་་་་་
ཅེས་པའོ། །བརྗོད་དུ་མེད་པའི་གང་ཟག་གིས་སྔ་མའི་ཕུང་པོ་ཉེ་བར་བླངས་པ་་་
འགགས་ནས། ཕུང་པོ་གཞན་ཉེ་བར་ལེན་པའི་སྒོ་ནས་འཁོར་ཏེ། དཔེར་ན་མིའི་
ཕུང་པོ་བླངས་ཏེ་འགགས་ནས་ལྷའི་ཕུང་པོ་ཉེ་བར་ལེན་པའི་སྒོ་ནས་འཁོར་རོ་ཞེ་ན།
ལན་དུ་ཉེ་བར་ཨེ་དེ་ང་སྨོས་ཏེ། ཉེ་བར་ལེན་ནས་ཏེ་སྔ་མ་བླངས་ནས་ཕྱི་མ་ཉེ་བར་
ལེན་པས་འཁོར་བར་འདོད་ན། འདི་འགགས་ནས་ཕྱི་མ་ལེན་ནམ། འོན་ཏེ་མ་
འགགས་པར་ལེན། ཕྱི་མ་ལྟར་ན་མིའི་འགྲོ་བ་མ་འགགས་པར་ལྷའི་འགྲོ་བ་ཐོབ་
པས་དུས་གཅིག་ཏུ་འགྲོ་བ་གཉིས་གྲུབ་པར་ཐལ་ལོ། །དང་པོ་ལྟར་མིའི་འགྲོ་བ་
འགགས་པ་དང་ལྷའི་མ་སྐྱེས་པའི་བར་དུ་འགྲོ་བ་ཆད་པར་འགྱུར་ཞེས་སྟོན་པ་སྲིད་་
པ་མེད་པར་འགྱུར་ཞེས་པ་སྟེ། སྔ་ཕྱི་གཉིས་ཀྱི་བར་དུ་བར་སྟོང་བྱུང་བས་སྲིད་པ་སྟེ་
ལུས་པོ་རྒྱུན་ཆད་ནས་མེད་པར་འགྱུར་ལ། སྲིད་པ་མེད་ན་སྲིད་པ་སྟེ་ཉེ་བར་ལེན་
པའི་གང་ཟག་ཀྱང་མེད་པས་གང་ཟག་དེ་དག་ཇི་ལྟར་འཁོར་ཏེ་འཁོར་བ་མེད་པར་་
འགྱུར་ཞེས་པའོ། །སྲིད་པ་ཆད་པར་མི་འགྱུར་ཏེ་མིའི་སྲིད་པ་འགགས་པ་དང༌།
ལྟའི་མ་ཐོབ་པའི་བར་ན་བར་མ་དོའི་སྲིད་པ་ཡོད་པས་སོ་ཞེ་ན། བརྟག་པ་གོང་དུ་
མཚུངས་ཏེ་མིའི་སྲིད་པ་འགགས་ནས་བར་མ་དོའི་སྲིད་པ་འབྱུང་བར་འདོད་དམ།
༡༥༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མ་འགག་པར་འབྱུང་སྟེ་བརྟག་པ་གཉིས་ཅར་ལ་སྐྱོན་སྔར་གྱི་ཚོ་མཚུངས་པར་མི་
འཐད་དོ། །འཁོར་བ་སྤངས་པའི་མྱ་ངན་ལས་འདས་པ་ཡོད་པས་ན་འཁོར་བ་ཡོད་
དོ་ཞེ་ན། འདུ་བྱེད་ཨེ་དེ་པའི་ལན་ཏེ། མྱ་ངན་ལས་འདས་པ་དོན་དམ་པར་ཡོད་
པའི་གཏན་ཚིགས་མ་གྲུབ་སྟེ། ཡོད་ན་འདུ་བྱེད་ཕུང་པོ་ལྔ་མྱ་ངན་ལས་འདའམ།
བདག་རྟག་པ་གཅིག་མྱ་ངན་ལས་འདའ། དེ་ལས་དང་པོ་མ་ཡིན་ཏེ་འདུ་བྱེད་རྟག་
པའམ་མི་རྟག་པ་གཅིག་མྱ་ངན་འདའ་རྟག་པ་ལ་འགྲོ་འོང་གི་བྱ་བ་མེད་པས་འཁོར་
བ་སྤངས་ནས་མྱ་ངན་ལས་འདའ་བར་འགྲོ་བ་མི་འཐད་དོ། །མི་རྟག་པ་འདས་མ་
འོངས་འགགས་ཤིང་མ་སྐྱེས་པས་མ་ཡིན་ལ། ད་ལྟར་འདུས་བྱས་ཐམས་ཅད་སྐད་
ཅིག་མ་མི་གནས་བྱ་བ་ག་ལ་ཡོད་དེ། སྐྱེས་པའི་དུས་ལས་དུས་གཞན་དུ་མི་གནས་
པས་མྱ་ངན་འདས་སུ་འགྲོ་བའི་བྱ་བ་མི་འཐད་པས་མ་ཡིན་ཞེས་པའོ། །བརྟག་པ་
གཉིས་པ་འགོག་པ་སེམས་ཅན་ཨེ་དེ་པ་སྟེ་ཡང་རྟག་མི་རྟག་གཉིས་སུ་སྔ་མ་ལྟར་་་་་
བརྟགས་ཏེ་དགག་གོ །སྔར་བཅིངས་པ་ཕྱིས་གྲོལ་བ་ཡོད་པས་ན་མྱ་ངན་ལས་་་་
འདས་པ་ཡོད་དོ་ཞེ་ན། —ལན་དུ་དོན་གཉིས་པ་བཅིངས་པ་དང་གྲོལ་བ་དོན་དམ་
པར་མ་གྲུབ་པར་རྟགས་མ་གྲུབ་ཅེས་སྟོན་པ་སྐྱེ་འཇིག་ཨེ་དེ་པ་སྟེ་འདུ་བྱེད་ཕུང་པོ་་་་
ལྔ་ལ་བཅིངས་པ་ལས་གྲོལ་བ་ཡོད་དམ། བདག་ལས་ཡོད། དེ་ལས་དང་པོ་མི་
འཐད་དོ་ཞེས་སྟོན་པ་རྐང་པ་དང་པོ་གཉིས་ཏེ། རྟག་མི་རྟག་ལ་སྔ་མ་ལྟར་བརྟགས་
པས་བཅིངས་གྲོལ་གྱི་བྱ་བ་མི་འཐད་ཅེས་པའོ། །གཉིས་པ་འགོག་པ་སྔ་མ་ལས་ཨེ་
དེ་པ་གཉིས་ཏེ། རྟག་མི་རྟག་གཉིས་ཅར་ལ་སྔ་མ་ལྟར་བཅིངས་གྲོལ་གྱི་བྱ་བ་མི་
འཐད་ཅེས་པའོ། །གཞན་ཡང་བཅིང་བ་མི་འཐད་དེ་འཆིང་ན་ཉོན་མོངས་པས་་་་
བཅིངས་ཟིན་པའི་ཕུང་པོ་འཆིང་ངམ། ཉེ་བར་ལེན་པ་མེད་པ་སྟེ་ཉོན་མོངས་པའི་
༡༥༤

༄༅། །བཅིངས་ཐར་བརྟག་པའི་རབ་བྱེད།
བཅིང་བ་མེད་པའི་ཕུང་པོ་འཆིང་། དང་པོ་ལྟར་ན་ཉོན་མོངས་པས་བཅིང་བ་དོན་
མེད་དེ་སྔར་ནས་བཅིངས་པ་གྲུབ་པས་སོ། །ཕྱི་མ་ལྟར་ན་དགྲ་བཅོམ་པའི་ཕུང་པོ་་་་
ཡང་བཅིངས་པར་ཐལ་བས་བཅིངས་པ་མི་འཐད་ཅེས་སྟོན་པ། གལ་ཏེ་ཉེ་བར་་
སོགས་པའོ། །གཞན་ཡང་བཙོན་ལྕགས་སྒྲོག་གིས་བཅིངས་ཞེས་པ། བཙོན་
བཅིངས་པའི་སྔ་རོལ་ན་ལྕགས་སྒྲོག་ཡོད་ན་འཐད་པ་ལྟར། བཅིངས་པའི་སྔ་རོལ་
ན་འཆིང་བ་པོ་ཉོན་མོངས་པ་ཡོད་ན་འཐད་པ་ལ། བཅིངས་པའི་སྔ་རོལ་ན་ཕུང་པོ་
མེད་པས་འཆིང་བྱེད་ཉོན་མོངས་པ་ཡོད་པར་མི་འཐད་པ་ལ། མེད་པ་ལ་བཅིངས་
པ་དང་འཆིང་བྱེད་དུས་མཉམ་ན་ཡོད་ན་འཆིང་བ་མི་འཐད་པས་ན་འཆིང་བ་མི་་་་་
འཐད་ཅེས་སྟོན་པ་གལ་ཏེ་ཨེདེ་པའོ། །ལྷག་ནི་སོགས་པའི་དོན་ནི་གཞན་ཡང་་
འཆིང་བྱེད་ཉོན་མོངས་པས་ཕུང་པོ་འཆིང་ན། སོང་བ་སྟེ་བཅིངས་ཟིན་པ་འཆིང་
ངམ། མ་སོང་བ་སྟེ་མ་བཅིངས་པ་འཆིང་ངམ། བགོམ་པ་སྟེ་བཅིང་བཞིན་པ་འཆིང༌།
གསུམ་ཅར་མི་འཐད་དེ། དང་པོ་ནི་བཅིང་བའི་བྱ་བ་འགགས་པ་ཡིན་པས་འགལ་
ལོ༑ ༑གཉིས་པ་ནི་འཆིང་བའི་བྱ་བ་མ་སྐྱེས་པ་ཡིན་པས་མ་འོངས་པས་བཅིངས་
པར་འགལ་ལོ། །གསུམ་པ་ནི་དེ་གཉིས་ལ་མ་ལྟོས་པའི་འཆིང་བཞིན་པ་མ་་་་་
དམིགས་པ་དང༌། ཡིད་ཀྱང་འཆིང་བའི་བྱ་བ་གཉིས་དང་ལྡན་པས་བྱེ་པ་པོ་་་་་
གཉིས་སུ་འགྱུར་བས་མ་ཡིན་ཞེས་པའོ། །གཞན་ཡང་བརྟག་པ་ཕྱི་མ་ལྟར་དུས་
གསུམ་གྱིས་གྲོལ་བ་མི་འཐད་ཅེས་པ་རེ་ཤིག་ཨེདེ་པ་སྟེ། བཅིངས་པ་ལས་གྲོལ་ན་་
བརྟག་པ་གསུམ་ལ་དང་པོ་བཅིངས་པ་གྲོལ་བར་མི་འགྱུར་ཏེ། བཅིངས་བར་འདུག་
པ་དང་དེ་ཉིད་གྲོལ་བར་འགལ་བས་ཏེ། འཁོར་བ་ན་གནས་པ་གྲོལ་བར་ཐལ་བས་
སོ༑ ༑མ་བཅིངས་པ་དགྲ་བཅོམ་པ་ལྟ་བུ་གྲོལ་ཟིན་ནས་བདུན་པས་ན་ཡང་དེ་གྲོལ་
༡༥༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བར་འགལ་བས་གཉིས་པ་མ་ཡིན་ནོ། །གསུམ་པ་འཆིང་བཞིན་པ་གྲོལ་ན།
བཅིངས་པ་དང་གྲོལ་བ་དུས་གཅིག་དུ་ཐལ་བས་མ་ཡིན་ཞེས་པའོ། །དོན་གསུམ་པ་
འཁོར་བ་དང་མྱ་ངན་ལས་འདས་པ་དོན་དམ་པར་ཡོད་པར་འདོད་པ་ལ་ཉེས་པ་་་་་་
དགོད་པ་ནི་བདག་ནི་ཨེ་དེ་པ་སྟེ། བདག་ཕུང་པོ་ལྷག་མ་མེད་པའི་མྱ་ངན་ལས་་
འདས་པའི་ཆེད་དུ་ཚོགས་སོགས་པ་དང་། ལྷག་མེད་དུ་མྱ་ངན་ལས་འདས་པར་
གྱུར་ཅིག་ཅེས་སྨོན་ལམ་འདེབས་པ་ཡིན་པའི་ཕྱིར་མྱ་ངན་ལས་འདས་པ་ཡོད་དོ་ཞེ་
ན༑ ཞེས་པའི་ལན་དུ་སྨོས་པ་སྟེ། དེ་ལྟར་བདག་ཏུ་འཛིན་པ་ཤིན་ཏུ་དམ་པོས་ཟིན་
པའི་ཕྱིར་ལྷག་མ་མེད་པའི་མྱ་ངན་ལས་འདས་པ་ཐོབ་པ་མ་ཡིན་ཞེས་པའོ། །གང་
ལ་སོགས་པའི་དོན་ནི་རིགས་པས་དཔྱད་ན་གང་ཟག་གམ་ཕུང་པོ་གང་ལ་ཡང་མྱ་་་་་་
ངན་ལས་འདས་པ་སྐྱེ་བའམ་འཁོར་བ་ལམ་པ་མེད་པ་དེ་ལ་འཁོར་འདས་ཅི་ལྟར་་་་
གཞན་གང་ཡང་དོན་དམ་པར་མ་གྲུབ་ཅེས་པའོ།། །།
༈ བཅུ་བདུན་པ་ལས་དང་འབྲས་བུ་བརྟག་པ་ལ་དོན་གསུམ་སྟེ། ལེའུ་རྣམས་ཀྱི་
འབྲེལ་རྣམ་པར་གཞག་པ་ནི། ལེའུ་བཅུ་དྲུག་པའི་འོག་ཏུ་འདི་སྟོན་པ་ཅི་ཞེ་ན། དེ་
ལ་བྱེ་བྲག་སྨྲ་བ་ན་རེ་བསོད་ནམས་ཀྱི་ལས་ཀྱིས་འདོད་པ་ཁམས་ཀྱི་ལུས་དང་
ལོངས་སྤྱོད་ཀྱི་འབྲས་བུ་ཐོབ། བསོད་ནམས་མ་ཡིན་པས་ངན་སོང་གི་འབྲས་བུ་
འཐོབ། མི་གཡོ་བའི་ལས་ཀྱིས་ཁམས་གོང་མ་གཉིས་ཀྱི་འབྲས་བུ་འཐོབ་པས་ན།
ལས་དང་འབྲས་བུ་འབྲེལ་བ་ཡོད་པའི་ཕྱིར་འཁོར་བའི་རྒྱུན་ཡོད་པས་འཁོར་བ་་་་
དགག་པ་མི་འཐད་ཅེས་འདོད་པ་ལ། དེ་ནི་ལས་དང་འབྲས་བུའི་འབྲེལ་བ་དོན་
དམ་དུ་ཡོད་པའི་གཏན་ཚིགས་མ་གྲུབ་ཅེས་བསྟན་པའི་དོན་དུ་དེའི་རྗེས་་འདི་་་་་་་་
བསྟན་པའོ། །གཉིས་པ་གཞལ་བྱ་ཉེ་བར་དགོད་པ་ནི་གཉིས་ཏེ། རྒོལ་བ་ཕྱོགས་
༡༥༦

༄༅། །ལས་བརྟག་པའི་རབ་བྱེད།
སྔ་མའི་དོན་དང༌། དེའི་ལན་གདབ་པའོ། །དང་པོ་ལ་བཞི་སྟེ། ལུང་དང་རིགས་
པའི་སྒོ་ནས་ལས་ཀྱི་དབྱེ་བ་མདོར་བསྟན་པ་དང༌། ལས་ཀྱི་དབྱེ་བ་རྒྱས་པར་་་་་
བསྟན་པའོ། །དེ་ལ་ཕྱི་རོལ་པའི་ཀླན་ཀ་དགོད་པ་དང༌། ཀླན་ཀ་དེ་ལ་སྡེ་པ་གཞན་
གྱིས་ལན་གདབ་པ་དང༌། གཞན་གྱི་ལན་དེའི་འདོད་པ་རྗེས་སུ་བརྗོད་ནས་གཞན་
གྱིས་སུན་དབྱུང་བའོ། །གསུམ་པ་ཡི་གེ་སོ་སོའི་དོན་ལ་ཕྱོགས་མའི་དོན་བཞི་ཡོད་
པའི་ལུང་གི་སྒོ་ནས་ལས་ཀྱི་དབྱེ་བ་མདོར་བསྟན་པ་ནི། བདག་ཉིད་ལེགས་པར་
ཨེ་བའི་ཚིགས་སུ་བཅད་པ་ལྔས་བསྟན་ཏེ། དེ་ལ་ཕྱིར་མཚོན་པའི་དོན་གྱིས་ཆོས་
ཞེས་པ་ལ་གསུམ་སྟེ། རང་གི་ངོ་བོ་མཚོན་པའི་ཆོས་ནི་ཀུན་ནས་ཉོན་མོངས་པ་དང་
རྣམ་པར་བྱང་བ་ཐམས་ཅད་དོ། །གཉིས་པ་དགེ་བའི་ཆོས་ནི་ངན་སོང་ལས་འཛིན་
པ་ཙམ་སྟེ། སྲོག་གཅོད་པ་སྤོང་བ་ལ་སོགས་པའོ། །གསུམ་པ་མྱ་ངན་ལས་འདས་
པའི་ཆོས་ནི་འཁོར་བར་སྐྱེ་བ་ལས་འཛིན་པའི་ཆོས་ནི། དེ་ལྟར་གསུམ་ལས་བར་བ་
དགེ་བའི་ཆོས་ངན་སོང་ལས་འཛིན་པར་བྱེད་པ་ལ་གསུམ་སྟེ། ཚུལ་ཁྲིམས་ལས་
བྱུང་བའི་བསོད་ནམས་བྱ་བའི་དངོས་པོ་དང༌། སྦྱིན་པ་ལས་བྱུང་བའི་བསོད་ནམས་
བྱ་བའི་དངོས་པོ་དང༌། བསྒོམས་པ་ལས་བྱུང་བའི་བསོད་ནམས་བྱ་བའི་དངོས་
པོའོ། །དང་པོ་སྟོན་པ་ལ་བདག་ཉིད་ཨེ་དེ་བར་འཛིན་པ་དང་བཅས་པ་སྟེ། དེ་ལྟ་
བུའི་ཚུལ་ཁྲིམས་ལས་བྱུང་བའི་དགེ་བའི་ལས་ཀྱི་བདག་ཉིད་མཐོ་རིས་སུ་ལེགས་་་་་
པར་འཛིན་པ་གང་ཡིན་པ་དེ་ཆོས་ཡིན་ལ། དེས་འདི་དང་གཞན་དུ་མཐོ་རིས་ཀྱི་
འབྲས་བུ་དག་གི་ས་བོན་ཡིན་ཞེས་འོག་ཏུ་སྦྱར་རོ། །གཞན་ལ་ཕན་འདོགས་ཞེས་
པ་ནི་སྦྱིན་པ་ལས་བྱུང་བའི་བསོད་ནམས་ཏེ། དེ་ཡང་བསྡུ་བའི་དངོས་པོ་བཞི་པ་
གཞན་ལ་ཕན་འདོགས་པའོ། །དེ་ཡང་འོག་ཏུ་གང་དེ་ཆོས་ཨེ་དེ་བར་སྦྱར་རོ། །
༡༥༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གསུམ་པ་བསྒོམས་པ་ལས་བྱུང་བའི་བསོད་ནམས་སྟོན་པ། བྱམས་སེམས་གང་ལ་
ཨེ་དེ་པ་སྟེ་སེམས་ཅན་རྣམས་ལ་བུ་གཅིག་པ་ལྟ་བུའི་བྱམས་པས་ཉེ་བར་རྟག་ཏུ་་་་་
གནས་པ་སྟེ། དེ་ལྟ་བུ་གསུམ་པོ་དེ་ཆོས་ཡིན་ལ་དེ་ནི་ཚེ་འདི་དང་ཕྱི་མའི་འདོད་
པའི་འབྲས་བུ་དག་གི་ས་བོན་ཡིན་ཞེས་པའོ། །གཞན་ཡང་ལས་ཀྱི་དབྱེ་བ་གཉིས་
དང་གསུམ་དང་གཅིག་དུ་ཡོད་ཅེས་སྟོན་པ་དྲང་སྲོག་ལ་སོགས་པ་སྟེ། བུ་ཏས་ལས་
སེམས་དང་བསམ་པ་སྟེ་སེམས་པ་ཡིད་ལས་བསམ་པ་ལུས་ཀྱི་འོང༌། ཡང་གསུམ་
སྟེ་ལུས་ངག་ཡིད་གསུམ་གྱི་ལས་སོ། །རྣམ་པ་དུ་མར་ཞེས་པ་འོག་ནས་སྟོན་པའི་
ལས་བདུན་ནོ། །ལས་དེ་དག་གི་ངོ་བོའི་སྒོ་ནས་རྒྱས་པར་བསྟན་པ་དེ་ལ་ལས་གང་
ཨེ་དེ་པའོ། །ངག་དང་ཨེ་དེ་པ་ལས་བདུན་བཤད་པ་སྟེ། རྣམ་པར་རིག་བྱེད་ཀྱི་
ལས་གཉིས། རིག་བྱེད་མ་ཡིན་པའི་ལས་སྡོམ་པ་མ་ཡིན་པའི་སེམས་པ་མི་དག་པ་
དག་པ་དང༌། སྡོམ་པའི་ལས་སེམས་པ་དགེ་བས་བསྡུས་པ་གཉིས། ལོངས་སྤྱད་པ་
ལས་བྱུང་བའི་བསོད་ནམས་ཀྱི་ལས་དགེ་འདུན་ལ་ཆོས་སྟོན་དྲངས་པ་ལ་སོགས་པ་
དང་། ལོངས་སྤྱད་པ་ལས་བྱུང་བའི་བསོད་ནམས་མ་ཡིན་པའི་ལས་དབང་ཕྱུག་
ཆེན་པོ་ལྷ་རྟེན་བཙུགས་ཏེ། དེར་རང་ལུག་དང་སྒྲོལ་ལ་སོགས་པ་མཛད་ནས་ཤ་ལ་
ལོངས་སྤྱོད་པ་ཨེདེ་པའི་ལས་གཉིས་ཏེ་དྲུག དེ་དག་ཀུན་ནས་སློང་བའི་སེམས་
པའི་ལས་དང་བདུན་ཞེས་པའོ། །དེས་ན་ལས་དང་འབྲས་བུ་འབྲེལ་བ་ཡོད་པས་
འཁོར་བའི་རྒྱུན་ཡོད་ཅེས་བྱེ་བྲག་པ་དེ་སྐད་རྒོལ་བའོ། །དོན་གཉིས་པ་ལས་ཀྱི་
དབྱེ་བ་ལ་ཕྱི་རོལ་པའི་རྒོལ་བ་བཀོད་པ་ནི། གལ་ཏེ་སྨོན་པའི་ཚིག་ཤད་གཅིག་སྟེ།
ལས་ལ་འབྲས་བུ་སྐྱེ་ན་ལས་དེ་འབྲས་བུ་སྨིན་པའི་བར་དུ་གནས་སམ་མི་གནས་་་་་
དང་པོ་ལྟར་ན་རྟག་པར་ཐལ། གཉིས་པ་ལྟར་ན་འབྲས་བུ་སྨིན་པའི་བར་དུ་རྒྱུ་ལ་
༡༥༨

༄༅། །ལས་བརྟག་པའི་རབ་བྱེད།
མི་གནས་ཏེ། འགག་ན་རྒྱུ་འགག་པ་ལ་འབྲས་བུ་ཇི་སྟེ་སྐྱེ་སྟེ། འབྲས་བུ་མི་སྐྱེ་བར་
ཐལ་ཞེས་རྒོལ་བའོ། །གསུམ་པ་༼མ་དཔེ་མི་གསལ།༽སྡེ་བ་གཞན་གྱིས་ལན་གདབ་པ་
སྟོན་པ་ནི་སྨྱུག་སོགས་ཞེས་པ་སྟེ། འཇིག་རྟེན་ལ་གྲགས་པའི་དཔེའི་སྒོ་ནས་ལན་
སྟོན་པ་ལས་དང་པོ་རྗེས་སུ་འགྲོ་ལྡོག་གི་༼མ་དཔེ་མི་གསལ།༽སྟོན་པ་སྟེ། རྐང་པ་དང་
པོ་གཉིས་ཀྱིས་རྗེས་འགྲོ་འོག་མ་གཉིས་ཀྱིས་ལྡོག་པའོ། །གང་ཕྱིར་ཨེ་དེ་པས་་་
ཕྱོགས་ཆོས་སྦྱོར་བ་སྟེ་ས་བོན་ལས་མྱུ་གུའི་རྒྱུན་འབྱུང་ལ། རྒྱུན་ལས་༼མ་དཔེ་མི་་
གསལ།༽འབྱུང་བར་འགྱུར་བ་དེ་ཕྱིར་ཆད་པ་ཡིན་ཞེས་སྦྱར་རོ། །ས་བོན་འབྲས་བུའི་
སྔོན་དུ་འགྲོ་བ་ཡིན་པས་འབྲས་བུའི་དུས་ན་འགགས་ནས་མེད་པས། དེའི་ཕྱིར་ས་
བོན་༼མ་དཔེ་མི་གསལ།༽ཅེས་སྦྱར་རོ། །དོན་ལ་ཡང་དེ་ལྟར་སྦྱར་ཏེ། སེམས་ལ་ཨེ་དེ་
བ་རྒྱུན་གང་གིས་ནི། སེམས་པ་ལས་ནི་མངོན་པར་འབྱུང་། དེ་ལ་འབྲས་བུ་ལྷ་ཨེ་
དེ་པ་འབྱུང་ཞེས་རྗེས་འགྲོའོ། །ལྡོག་པ་ནི་སེམས་པ་ནི་མེད་ན་དེ་ཡང་འབྱུང་མི་་
འགྱུར་ཏེ། ལྷ་མི་ཨེ་དེ་པའི་འབྲས་བུ་མི་འབྱུང་སྟེ་ཞེས་པའོ། །ཕྱོགས་ཆོས་སྦྱོར་བ་
གང་ཕྱིར་སེམས་པ་ལས་རྒྱུན་དང་། རྒྱུན་ལས་འབྲས་བུ་མི་འབྱུང་འགྱུར་ལ།
སེམས་པ་འབྲས་བུའི་སྔོན་འགྲོ་བ་དེ་ཕྱིར་ཆད་མིན་ཞེས་སྦྱར་རོ། །ལན་གྱི་དོན་
བསྡུས་ཏེ་སྟོན་པ་ཆོས་སྒྲུབ་ཨེ་དེ་པ་སྟེ། ཆོས་དོན་སྒྲུབ་པའི་ཐབས་རྣམས་ནི་དགེ་ཁ་
བཅུ་པོ་ཡིན་ལ། ཆོས་དགེ་བ་དེ་ལྟ་བུ་བསྒྲུབས་པའི་འབྲས་བུ་ཚེ་འདི་དང་ཕྱི་མ་ལ་
འདོད་ཡོན་ལྔ་ལ་སྤྱོད་པ་ཡིན་ཞེས་པའོ། །ཡང་ན་ཆོས་སྒྲུབ་པ་ཞེས་རྒོལ་བ་བཅུ་
རབ་ཀྱི་མཐར་ཐུག་པར་རྫོགས་པ་ལ་བྱ་ལ། དེའི་ཐབས་དཀར་པོའི་ལས་ཀྱི་ལམ་
བཅུ་ལ་གོམས་པར་བྱེད་པ་ཡིན་ཞེས་པ་སྟེ་དེའི་འབྲས་བུ་སྔ་མ་ལྟར་རོ། །བཞི་པ་སྟེ་
པ་གཞན་དེའི་འདོད་པ་རྗེས་སུ་བརྗོད་ནས་སྡེ་པ་གཞན་གྱིས་སུན་དབྱུང་བ་སྟོན་པ་་་་
༡༥༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ནི༑ གལ་ཏེ་བརྟག་པ་དེར་འགྱུར་ན་ཨེ་དེ་པ་སྟེ། སྡེ་པ་གཞན་གྱིས་མུ་སྟེགས་པའི་
རྒོལ་བའི་ལན་གདབ་པའི་བདག་དེར་འགྱུར་ན། ལན་འདེབས་པ་པོ་རང་ལ་ཉེས་
པ་ཆེན་པོར་འགྱུར། མང་པོར་འགྱུར་ཞེས་པའོ། །དེ་ལ་ཉེས་པ་ཆེན་པོ་ནི་མཐོང་
བའི་ཆོས་ཀྱི་ཉེས་པ་དང༌། མ་མཐོང་བའི་ཆོས་ཀྱི་ཉེས་པ་གཉིས་ལས་དང་པོ་ནི་
ཚིག་འདི་ལ་ཉེས་པར་འགྱུར་ཏེ་དེ་ཁྱེད་ཀྱི་ལྟར་ན་དང་པོའི་དགེ་བ་འདུ་བྱེད་སེམས་
པས་རྒྱུ་བྱས་ནས། འདུ་བྱེད་སེམས་པ་དགེ་བའི་རྒྱུན་འབྱུང་ལ། དེ་ལས་ཕྱི་མའི་ལྷ་
མིའི་འབྲས་བུ་འབྱུང་བར་འདོད་པ་ནི་རིགས་འདྲ་ལས་རིགས་འདྲའི་འབྲས་བུ་ཁོ་ན་
འབྱུང་བར་འདོད་པ་ཡིན་པ་ལ། དེ་དང་འགལ་བའི་ཉེས་པར་འགྱུར། ཚེ་འདི་ལ་
དང་པོ་དགེ་བའི་འདུ་བྱེད་སེམས་པ་འབྱུང་ཡང་བར་དུ་དེའི་འབྲས་བུ་རྒྱུན་འབྲེལ་་་་
བ་མེད་པར་མི་དགེ་བ་དང་ལུང་མ་བསྟན་གྱིས་བར་དུ་ཆོད་པར་ཐལ་བས་དགེ་བའི་
སེམས་ཀྱི་རྒྱུན་མ་ཆད་པར་འབྲེལ་བར་འབྱུང་བ་ཆད་པར་ཐལ་ལོ། །གཉིས་པ་མ་
མཐོང་བའི་ཉེས་པ་ནི་ཁྱེད་ལྟར་དགེ་བའི་སེམས་པ་ལས་འབྲས་བུ་ལྷ་མི་ཁོ་ན་ཐོབ་
པར་འདོད་པ་ལས་འདི་ལ་དགེ་བའི་འདུ་བྱེད་སེམས་པས་མང་དུ་གནས་ཀྱང་ཕྱི་མ་
ལ་ལྷར་སྐྱེ་བ་མེད་པར་ཐལ་ཏེ། འདི་ལ་མི་དགེ་བ་དང་ལུང་མ་བསྟན་གྱིས་བར་དུ་
བཅད་པས་བར་མ་ཆད་པར་རྒྱུ་འབྲས་འབྲེལ་བར་འདོད་པ་མེད་པས་སོ། །གཉིས་
པ་ཉེས་པ་མང་པོར་འགྱུར་བ་ནི་འདི་ལ་དགེ་བའི་སེམས་དང་ལྡན་པ་ཕྱི་མ་ལ་་་་་་་
དམྱལ་བར་སྐྱེ་བར་འགྱུར། འདི་ལ་མི་དགེ་བའི་སེམས་དང་ལྡན་ཡང་ལྟ་མི་ཡང་སྲེ་
བར་འགྱུར་ཏེ་རྒྱུ་ལ་བར་ཆད་ཡོད་པས་ཞེས་པའོ། །ཉེས་པ་དེ་ལྟ་བ་ཡོད་པས་ཁྱོད་
ཀྱི་ལན་གྱི་བརྟག་པ་མི་རིགས་ཞེས་པ། དེ་ལྟ་བས་ན་ཞེས་པའོ། །འོ་ན་སྡེ་བ་ཁྱེད་
རང་ལ་ཕྱི་རོལ་པའི་རྒོལ་བ་དེ་ལ་ལན་ཅི་ལྟར་འདེབས་ཤེ་ན། སངས་རྒྱས་རྣམས་
༡༦༠

༄༅། །ལས་བརྟག་པའི་རབ་བྱེད།
ལ་སོགས་པ་སྨོས་ཏེ། ཕྱི་རོལ་པའི་རྒོལ་བ་དེའི་ལན་ངེད་ཀྱིས་གདབ་ཅི་དགོས།
།མངོན་པའི་མདོ་ལས་བུ་ཏ་རང་རྒྱལ་ཉན་ཐོས་རྣམས་ཀྱིས་གསུངས་པ་དེ་བརྗོད་་་་་
ང་ས་ཆོག་པས་ང་ལན་དེ་བརྗོད་ཅེས་པའོ། །དེ་དག་གིས་ཇི་ལྟར་གསུངས་ཤེ་ན།
ཇི་ལྟར་བུ་༼མ་དཔེ་མི་གསལ།༽ལ་སོགས་པ་སྟེ་མངོན་པའི་མདོ་ལས་དཔེར་ན་བུ་ལོན་་་
བུན་ཏུ་བཏང་བ་ལྟ་བུ་སྔར་ཟད་ཀྱང་ཕྱིས་བུ་ལོན་བརླག་ཏུ་མི་སྟེར་བ་དཔང་རྒྱ་ཡིན་
ཏེ༑ དང་པོའི་ནས་ལ་སོགས་༼མ་དཔེ་མི་གསལ།༽དེ་ཙམ་ཁྱེར་ཞེས་པའི་ཡི་གེས་བུ་
ལོན་འདེད་པ་ལྟར། བསོད་ནམས་ལ་སོགས་པའི་ལས་གསུམ་སྔར་འགགས་ཀྱང་
ལས་དེ་རྐུད་མི་ཟ་ཞིང་འབྲས་བུ་འབྱིན་པར་བྱེད་པ་ནི་ལྡན་པ་མ་ཡིན་པའི་འདུ་བྱེད་
ཡིན་ཏེ། དེ་དང་པོ་ནས་འབྲས་བུ་མ་བྱུང་གི་བར་དུ་མ་ཉམས་པར་ཡོད་པས་འབྲས་
བུ་འབྱིན་པས་ན་མུ་སྟེགས་པའི་སྐྱོན་གཉིས་ཀ་མི་༼མ་དཔེ་མི་གསལ།༽ལས་སྔར་་་་་་
འགགས་པས་རྟག་པའི་ཉེས་པ་མེད། འབྲས་བུ་ལྡན་པ་མ་ཡིན་པའི་འདུ་བྱེད་ཀྱིས་
ཆུད་མི་ཟ་བར་འབྱིན་པར་བྱེད་པས་འབྲས་བུ་ཆད་པའི་ཉེས་པ་ཡོད་ཅེས་པའོ། །དེ་
ལྟ་བུའི་ལྡན་པ་མ་ཡིན་པ་དེ་ལ་དབྱེ་ན་དུ་ཡོད་ཞེ་ན། དེ་ནི་ཨེ་དེ་བ་སྟེ། འདོད་པ་
ཨེ་བའི་ཁམས་གསུམ་གྱི་ལྡན་པ་མ་ཡིན་པ་གསུམ་ཟག་མེད་པའི་ཁམས་ཀྱི་ལྡན་པ་
མ་ཡིན་པ་སྟེ་བཞི། ལྡན་པ་མ་ཡིན་པ་དེའི་ངོ་བོ་གང་ཞེ་ན། དེ་ཡང་ཞེས་སྨོས་ཏེ་དེ་
ནི་དགེ་མི་དགེ་མ་ཡིན་གྱི་རང་བཞིན་ནི་ལུང་དུ་མ་བསྟན་པའོ། །འོ་ན་དགེ་མི་དགེ་
བ་ཡིན་ན་ཉེས་པ་ཅི་ཡོད་ཅེ་ན། དེ་ལ་མི་དགེ་བ་ཡིན་ན་བསོད་ནམས་མ་ཡིན་པའི་
ལས་སུ་སེམས་པ་སྔར་འགགས་པས་ན་དེ་མེད་པས་དེ་མི་དགེ་བའི་རྣམ་སྨིན་དགྲ་་་་
བཅོམ་པ་ལ་མཛེ་ཅན་ཡོད་པས་ལས་རྣམ་སྨིན་ཏེ་མི་འབྱུང་བར་འགྱུར་ཏེ། རྒྱུ་ལས་
༼མ་དཔེ་མི་གསལ།༽ནས་མེད་ཅིང་ལས་ཆུད་མི་ཟ་བར་བྱེད་པའི་ལྡན་པ་མ་ཡིན་པ་ཡང་
༡༦༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འགགས་ནས་མེད་པས་སོ། །ཡང་དགེ་བ་ཡིན་ན་ཡང་སྔ་མ་ལྟར་འགགས་ཏེ་མེད་
པས་དགྲ་བཅོམ་པ་ལ་དགེ་བའི་རྣམ་སྨིན་མེད་པར་ཐལ་ཞེས་རིགས་པ་སྔ་མ་དང་་་་་
མཚུངས་པས་ན་དེ་གཉིས་མ་ཡིན་ནོ། །འོ་ན་ལྡན་པ་མ་ཡིན་པ་དང་གཉེན་པོ་གང་
གིས་སྤོང་ཞེ་ན། སྤོང་བས་ཨེ་དེ་པ་སྟེ་དེ་ནི་སྤོང་བས་ཏེ་མཐོང་བའི་ལམ་གྱིས་སྤོང་
བ་མ་ཡིན། སྒོམ་ལམ་དང་མི་སློབ་པའི་ལམ་གྱིས་སྤོང་ཞེས་པའོ། །དོན་བསྡུས་པ་
དེ་ཕྱིར་ཨེ་དེ་པ་སྨོས་ཏེ། ལྡན་པ་མ་ཡིན་པས་ལས་ཆུད་མི་ཟ་བ་ཡིན་པས་འབྲས་བུ་
སྐྱེ་ཞེས་པའོ། །འོ་ན་ལྡན་པ་མ་ཡིན་པ་དེ་མཐོང་པས་སྤང་བར་བྱ་བ་ཡིན་ན་སྐྱོན་ཅི་
ཡོད་ཅེ་ན། གལ་ཏེ་སྤོང་བས་ཨེ་དེ་པ་སྨོས་ཏེ་མཐོང་ལམ་གྱིས་སྤོང་ན་ཉེས་པ་བཞི་
སྟེ༑ དེ་ཡང་ལས་འཇིག་པ་སོགས་པ་སྟེ། མཐོང་ལམ་གྱིས་སྤྲངས་པས་སྔར་གྱི་དགེ་
མི་དགེ་ལ་སོགས་པའི་ལས་གསུམ་པོ་འཇིག་པར་ཐལ་པ་དང༌། གཉིས་པ་ལས་
ཞིག་ནས་མེད་པས་ན་ལས་ཀྱི་འབྲས་བུ་དགྲ་བཅོམ་པ་ལ་མཛེ་ལ་སོགས་པ་མེད་་་་་
པར་ཐལ་ཞེས་པ་དང་། གཞན་ཡང་ལས་དགེ་བའི་འབྲས་བུ་དགྲ་བཅོམ་པའི་ལུས་
ལ་མེད་པར་ཐལ་བ་དང་། བཞི་པ་ནི་གང་གི་ལས་འཕོང་ཞེས་པ་སྟེ་ལས་འཕོ་བ་
དང་མཐུན་པར་འགྱུར་བ་ནི་དགྲ་བཅོམ་པ་ཐོབ་པ་ལ་ཕྱོགས་པ་ནུས་པ་མཐུ་ཅན་དུ་
གྱུར་བ་སྟེ། དེ་ལྟ་བུ་མེད་པར་ཐལ་ཞེས་པའོ། །དེ་ལྟ་བུའི་ལྡན་པ་མ་ཡིན་པའི་འདུ་
བྱེད་ཀྱི་སྒོ་ནས་ལས་ཆུད་མི་ཟ་བར་བྱས་པས་ལས་ཀྱི་འབྲས་བུ་མཚུངས་པ་དང་མི་་
མཚུངས་པ་གཉིས་ཅར་འབྱུང་བ་འཐད་ཅེས་སྟོན་པ། ཁམས་གསུམ་པས་ནི་ཆ་་
མཚུངས་དང་ཨེ་དེ་པ་སྟེ། འདོད་པའི་ཁམས་ན་འདོད་ཁམས་ལྔ་སྐྱེ་བ་ཨེ་དེ་པ་་
མཚུངས་པར་སྐྱེ་བ་དང༌། འདོད་པ་ནས་གཟུགས་དང་གཟུགས་མེད་དུ་སྐྱེ་བ་ཨེ་དེ་
པ་མི་མི་མཚུངས་པར་སྐྱེ་བས་ན། དེའི་ཚེ་ལྡན་པ་མ་ཡིན་པའི་འདུ་བྱེཉིང་་་་
༡༦༢

༄༅། །ལས་བརྟག་པའི་རབ་བྱེད།
མཚམས་སྦྱོར་བས་ན། གཅིག་པུ་སྐྱེ་སྟེ་བསོད་ནམས་ཨེ་དེ་པའི་ལས་ནི་སྔར་་་་
འགགས་ནས་མེད་པས་ཆུད་མི་ཟོས་པར་བྱེད་པ་ལྡན་པ་མ་ཡིན་པའི་ལས་གཅིག་པུ་
སྐྱེའོ། །ལྡན་པ་མ་ཡིན་པ་མ་ཡིན་པའི་ལས་དེ་ལ་དབྱེ་ན་དུ་ཡོད་ཅེ་ན། ཚེ་འདི་ཨེ་
དེ་པ་སྨོས་ཏེ། དབྱེ་བ་བཞི་སྟེ་ཚེ་འདི་ལ་ལས་དང་ལས་དེ་ཟག་བཅས་དང་ཟག་
མེད་གཉིས་སོ། །རྣམ་པ་གཉིས་ཐམས་ཅད་ཀྱི་སྟེ་སེམས་པའི་ལས་དང་བསམ་པའི་
ལས་གཉིས་ཏེ་བཞིའོ། །དེ་ལྟར་ལས་དེ་ཐ་དད་པར་སྐྱེ་བར་འགྱུར་རོ། །འོ་ན་ལས་
དེ་དག་འབྲས་བུ་རྣམ་སྨིན་ཐེམ་པ་ན་འགག་གམ་མི་འགག་ཞེ་ན། རྣམ་པར་ཨེ་དེ་
པ་སྨོས་ཏེ་རྣམ་པར་སྨིན་པ་གྲུབ་ཀྱང་མི་འགག་གོ །འོ་ན་གཏན་མི་འགག་གམ་ཞེ།
དེ་ནི་ཨེ་དེ་པ་སྟེ་འབྲས་བུ་འཕོས་པ་དགྲ་བཅོམ་པ་ཐོབ་པ་ན་འགག་སྟེ། དེ་ཡང་
ཟག་བཅས་ཀྱི་ལྡན་པ་མ་ཡིན་པའི་ལས་འགག་པ་ལ་དགོངས་ཀྱི། ཟག་མེད་ཀྱི་
ལྡན་པ་མ་ཡིན་པ་ལ་ནི་མི་འགག་གོ །ཡང་ཤི་ན་ཚེ་འདིའི་ལྡན་པ་མ་ཡིན་པའི་ལས་
དེ་འགགས་ནས་ཕྱི་མའི་ལྡན་པ་མ་ཡིན་པ་གཞན་སྐྱེའོ། །དེ་ལ་དབྱེ་ན་གཉིས་ཞེས་
པ་དེ་ནི་ཞེས་པའོ། །མཇུག་བསྡུས་ཏེ་བསྟན་པ་ནི་སྟོང་པ་ཉིད་དང་སོགས་ཏེ། སྟོང་
པ་ཉིད་དང་ཞེས་པ་ནི་བསོད་ནམས་ལ་སོགས་པའི་ལས་འགགས་ནས་མེད་པས་་་
སྟོང་པའོ། །འོ་ན་ཆད་ལྟར་མི་འགྱུར་རམ་ཞེ་ན། ཆད་མིན་དང་སྟེ་ལྡན་པ་མ་ཡིན་
པའི་ལས་ཀྱི་འབྲས་ཆུད་མི་ཟ་བར་བྱེད་པ་མ་འགགས་པར་ཡོད་པས་ཆད་ང
ཡིན་ཏེ། འཁོར་བ་ལ་ཨེ་དེ་པའི་འབྲས་བུ་འབྱིན་པས་སོ། །ལས་དེ་འཁོར་བར་
བྱེད་ན་བརྟག་པར་མི་འགྱུར་རམ་ཞེ་ན། འཁོར་བ་ཞེས་སྤོས་ཏེ་ལས་ཅིས་འཁོར་བ་
འབྱིན་ཀྱང་རྟག་པ་མིན་ཏེ། ་ལས་དེ་དག་སྤུངས་པ་ན་འཁོར་བར་མི་འགྱུར་བས་
སོ༑ ༑དེ་ལྟ་བུའི་ལྡན་པ་མ་ཡིན་པའི་འདུ་བྱེད་ཀྱི་ལས་ཀྱིས་འབྲས་བུ་ཆུད་མི་ཟ་
༡༦༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
བར་བྱེད་ཅེས་པ། ཁྱོད་རང་གིས་བརྟགས་པ་མ་ཡིན་ནམ་ཞེ་ན། ལས་རྣམས་
སོགས་པ་སྟེ། ལས་རྣམས་བསྐལ་པ་བརྒྱར་ཡང་ནི། །ཆུད་མི་ཟ་བར་གནས་པ་སྟེ།།
ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་འབྱིན་པར་འགྱུར། །ཞེས་བུ་ཏས་
གསུངས་པ་ཡིན་ཏེ། དེ་སྐད་དུ་གསུངས་པའི་ལས་དེ་ངེད་ཀྱིས་དེ་ལ་ཟེར་བ་ཡིན་
ནོ༑ ༑དེས་ན་ལས་དང་འབྲས་བུ་འབྱིན་པ་ཡོད་པའི་ཕྱིར་འཁོར་བའི་རྒྱུན་ཡོད་ཅེས་
བརྒལ་པའོ། །གཉིས་པ་ལན་ཕྱོགས་ཕྱི་མ་ལ་གཉིས་ཏེ། ལས་དངོས་པོར་མ་གྲུབ་
པར་བསྟན་པ་དང༌། ལས་དངོས་པོར་ཡོད་ན་ཉེས་པ་དང་བཅས་པ་ཉིད་དུ་བསྒྲུབ་
པའོ། །དང་པོ་ནི་གང་ཕྱིར་ལས་ནི་ཚོགས་པའི་ཚིག་བཅད་གཅིག་སྟེ། དོན་ནི་ལས་
དང་འབྲས་བུ་འབྲེལ་བ་དོན་དམ་པར་ཡོད་པའི་གཏན་ཚིགས་མ་གྲུབ་སྟེ། དོན་དམ་
དུ་ལས་མེད་ཅེས་པའོ། །དེ་ལ་ཡོད་ན་མ་སྐྱེས་པར་ཡོད་དམ་སྐྱེས་ནས་ཡོད། དང་
པོ་ལྟར་ན་རི་བོང་རྭ་ཡང་ཡོད་པར་འགྱུར་རོ། །གཉིས་པ་ལྟར་ན་རང་དང་གཞན་ཨེ་
དེ་བ་སྐྱེ་བའི་མཐའ་བཞི་ཅར་གོང་དུ་བསྟན་པའི་རིགས་པས་མ་བཀག་སྟེ། མ་གྲུབ་
པས་ན་སྐྱེ་བ་མ་གྲུབ་པའི་ཕྱིར་ལས་དོན་དམ་པར་ངོ་བོ་མེད་ལ། དངོས་པོར་མ་
གྲུབ་པས་ན་ཁྱེད་ཀྱི་གོང་གི་བརྒལ་ལན་དུ་མའི་སྒོ་ནས་ལས་ཆུད་མི་ཟ་བ་་་་་་
བརྟགས་པ་དོན་མེད་ཅེས་པའོ། །ལས་དངོས་པོར་མེད་ན་ལས་བྱས་པ་ཆུད་ཟོས་
པར་འགྱུར་རོ་ཞེ་ན། གང་ཕྱིར་དེ་ནི་མ་སྐྱེས་པ་གཉིས་སྨོས་ཏེ། ལས་དངོས་པོར་
གྲུབ་ན་ཆུད་ཟ་ཡང་སྲིད་པ་ལ། ལས་ཉིད་དངོས་པོར་མ་གྲུབ་པས་ཆུད་ཟ་བར་མི་
འགྱུར་ཏེ། བུ་ཏས་ལས་ཆུད་མི་ཟ་བར་གསུངས་པ་དོན་དམ་པར་ལས་མ་གྲུབ་པས་
ཆུད་ཟ་རྒྱུ་མེད་པ་ལ་དགོངས་ནས་གསུངས་པ་ཡིན་ཞེས་པའོ། །དོན་གཉིས་པ་ལས་
དངོས་པོར་ཡོད་ན་ཉེས་པ་དང་བཅས་པར་འགྱུར་བ་ལ་གཉིས་ཏེ། གནོད་བྱེད་ཀྱི་
༡༦༤

༄༅། །ལས་བརྟག་པའི་རབ་བྱེད།
ཚད་མ་ཡོད་པ་དང༌། སྒྲུབ་བྱེད་ཀྱི་ཚད་མ་མེད་པའོ། །དང་པོ་སྟོན་པ་གལ་ཏེ་ལས་
ལ་ཚིགས་བཅད་བཞིས་བསྟན་ཏེ། གཅིག་ལས་གཅིག་འཕྲོས་པའི་སྒོ་ནས་གནོད་
པ་བདུན་སྟོན་ནོ། །ལས་དངོས་པོ་བདེན་པར་ཡོད་ན་རྟག་པར་ཐལ་ཏེ། རང་
བཞིན་གཞན་དུ་འགྱུར་བ་མི་འཐད་པས་སོ། །གཉིས་པ་རྟག་པར་འདོད་ན་ལས་མ་
བྱས་པ་ཐལ་ཏེ། རྟག་པ་དང་བྱས་པ་འགལ་བས་སོ། །གསུམ་པ་ལ་མ་བྱས་པར་
ཡོད་ན་ལས་མ་བྱས་པའི་འབྲས་བུ་དང་འཕྲད་པས་ངན་སོང་ཨེ་དེ་པའི་འཇིགས་པ་་
དང༌། ལས་མ་བསགས་པ་རྣམས་ཀྱང་ལྡན་པར་ཐལ་ལོ། །བཞི་པ་ལས་མ་བྱས་
པར་དངོས་པོ་ལ་ཡོང་བའི་ཕྱིར་ལས་ཚངས་སྤྱོད་མ་ཡིན། མྱ་ངན་ལས་འདས་པའི་
དོན་དུ་ལམ་སྒྲུབ་པའི་ཚངས་སྤྱོད་དུ་མི་གནས་པར་ཐལ་ཏེ། དེ་དང་འགལ་བ་སྡིག་
པའི་ལས་ཚངས་སྤྱོད་མ་ཡིན་པ་ངོ་བོ་ཉིད་ཀྱིས་ཡོད་པས་སོ་ཞེས་པ་ཚངས་ཨེ་དེ་བ་་
གཉིས་སོ། །ལྔ་པ་དངོས་པོ་ལ་ཡོད་ལ་ཡོད་པའི་ཕྱིར་འཇིག་རྟེན་པའི་མཐོང་བ་དང་
ཤིང་བཅད་པ་ལ་སོགས་པའི་ལས་བྱས་པའི་ཐ་སྙད་ཐམས་ཅད་མེད་པར་ཐལ་ཏེ།
ལས་ཐམས་ཅད་མ་བྱས་པར་ངོ་བོ་ཉིད་ཀྱིས་ཡོད་པས་སོ། །དྲུག་པ་བསོད་ནམས་
དང་བསོད་ནམས་མ་ཡིན་པའི་ལས་ཀྱི་རྣམ་དབྱེ་མེད་པར་ཐལ་ཏེ་ལས་ཐམས་ཅད་་་
ངོ་བོ་ཉིད་ཀྱིས་བདེན་པར་ཡོད་པས་བསོད་ནམས་ཀྱི་ལས་བྱེད་པའི་དུས་ཉིད་ན་་་་་
སྡིག་པའི་ལས་ངོ་བོ་ཉིད་ཀྱིས་ཡོད་པ། སྡིག་པ་བྱེད་པའི་དུས་ཉིད་ན་ཡང་དགེ་བའི་
ལས་ངོ་བོ་ཉིད་ཀྱིས་ཡོད་པས་འདི་ལས་འདི་དང་ལྡན་ནོ་ཞེས་པའི་དབྱེ་བར་ཐལ་་་་
ཞེས་པ་བསོད་ནམས་སོགས་པ་གཉིས་སོ། །བདུན་པ་ལས་དེ་དག་གི་རྣམ་པར་
སྨིན་པར་འགྱུར་བའི་དུས་ན་ཡང་དང་ཡང་དུ་རྣམ་སྨིན་མེ་ལྟ་བུ་གྲུབ་པར་ཐལ་ཏེ།
མིའི་ལས་ངོ་བོ་ཉིད་ཀྱིས་བདེན་པར་གྲུབ་པས་སོ། །ཞེས་པ་དེ་ནི་ལས་ཨེ་དེ་བའོ།།
༡༦༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཉིས་པ་སྒྲུབ་བྱེད་མེད་པ་བཞི་སྟེ། རྒྱུའི་སྒོ་ནས་ལས་གྲུབ་པ་མི་འཐད་པ་དང༌།
འབྲས་བུའི་སྒོ་ནས་གྲུབ་པ་མི་འཐད་པ་དང༌། ཟ་པའི་སྒོ་ནས་གྲུབ་པ་མི་འཐད་པ་
དང༌། བྱེད་པ་པོའི་སྒོ་ནས་ལས་གྲུབ་པ་མི་འཐད་པའོ། །དེ་ལ་ཁོ་ན་རེ་ལས་ཀྱི་རྒྱུ་
ཉོན་མོངས་པ་ཡོད་པའི་ཕྱིར་ལས་ཡོད་དོ་ཞེ་ན། ཞེས་པའི་ལན་དུ་ལས་འདི་ཉོན
མོངས་ཨེ་དེ་པའི་རྐང་པ་གསུམ་སྟེ། ཉོན་མོངས་དོན་དམ་པར་ཡོད་པའི་གཏན་
ཚིགས་མ་གྲུབ་སྟེ། རྒྱུ་ཉོན་མོངས་པ་དེ་ཉིད་རྒྱུ་ལོག་པར་ཞེན་པ་དང་ཚུལ་བཞིན་མ་
ཡིན་པའི་ཡིད་ལ་བྱེད་པ་ཨེ་དེ་པ་ལ་ལྟོས་པར་མདོ་ནས་བཤད་པས་ན་དོན་དམ་་་་་
པར་མ་གྲུབ་སྟེ། གང་དང་གང་རྒྱུ་དང་རྐྱེན་གྱིས་བསྐྱེད་པ་དེ་ཐམས་ཅད་དོན་དམ་
པར་མ་གྲུབ་སྟེ། དཔེར་ན་སྒྱུ་མ་བཞིན་ནོ། །ཉོན་མོངས་པ་ཡང་རྒྱུ་ལས་སྐྱེས་པ་
དོན་དམ་པར་མེད་པས་ན་རྒྱུ་མ་གྲུབ་པས་འབྲས་བུ་ལས་བྱས་པ་མི་འཐ་ཅེས་་་་་
པའོ། །དང་པོ་ལས་ཀྱི་འབྲས་བུ་ནི་ལུས་དམིགས་པའི་ཕྱིར་ལས་ཡོད་དོ་ཞེ་ན།
ལན་དུ་དོན་གཉིས་པ་ལ་འབྲས་བུའི་སྒོ་ནས་ལས་མི་འགྲུབ་པར་བསྟན་པ་ནི་ལས་་་་
དང་ཉོན་མོངས་པ་ཨེ་དེ་པ་སྟེ། འབྲས་བུ་བ་ལུས་དོན་དམ་པར་ཡོད་པའི་གཏན་
ཚིགས་མ་གྲུབ་སྟེ། ལས་དང་ཉོན་མོངས་པ་ལུས་ཀྱི་རྒྱུར་འདོད་པ་ཡིན་པ་ལ། དེ་
སྟོང་སྟེ་གོང་གི་དེ་ཉིད་དུ་ལས་དང་ཉོན་མོངས་དོན་དམ་དུ་མ་གྲུབ་སྟེ། སྟོང་པར་
བསྒྲུབས་ཟིན་པས་ན། རྒྱུ་སྟོང་སྟེ་མ་གྲུབ་པར་དེའི་འབྲས་བུ་ལུས་ཅི་ལྟར་གྲུབ་སྟེ་
མ་གྲུབ་ཅེས་པའོ། །དོན་གསུམ་པ་ཟ་བ་པོ་ལས་མི་འགྲུབ་པར་སྟོན་པ་ལ་བརྒལ་
ལན་གཉིས་ལས། དང་པོ་རྒོལ་བ་ནི་མ་རིག་ཨེ་དེ་པ་སྟེ་བྱེད་པ་པོ་ལས་དེ་ཉིད་དང་
གཞན་ཉིད་དུ་བརྗོད་དུ་མེད་པའི་ཟ་བ་པོ་དམིགས་པའི་ཕྱིར་བཟླ་བྱ་སྒྲུབ་པའི་ལས
ཡིད་ཅེས་པའོ། །སྲེད་ལྡན་ཞེས་པ་འདོད་པའི་ཡོན་ཏན་ལྔ་ལ་སྲེད་པའི་སྒོ་ནས་སྤྱོད་
༡༦༦

༄༅། །ལས་བརྟག་པའི་རབ་བྱེད།
པ་དེ་ཟ་བ་པོ་ཞེས་པའོ། །དེ་ལྟ་བུ་དེ་བྱེད་པ་པོ་དང་གཅིག་གམ་ཐ་དད་ཅེ་ན། དེ་
ཡང་ལ་སོགས་པ་སྨོས་ཏེ་བྱེད་པ་པོ་ལས་གཞན་ཡིན་ན་ལས་བྱས་པ་ཆུད་ཟོས་ཤིང་
མ་བྱས་པ་དང་འཕྲད་པར་འགྱུར་བས་ན་གཞན་མ་ཡིན་ཞེས་པའོ། །འོ་ན་དེ་གཉིས་
གཅིག་ཡིན་ནམ་ཞེ་ན། མ་ཡིན་ཏེ་གཅིག་ན་ལས་བྱེད་པའི་དུས་ཉིད་ན་ལས་ཀྱི་
འབྲས་བུ་ལ་ལོངས་སྤྱོད་པའི་ཟ་བ་པོ་ཡོད་པར་འགྱུར་བས་གཅིག་ཀྱང་མ་ཡིན་ཏེ།
དེ་ཉིད་དང་གཞན་ཉིད་དུ་བརྗོད་དུ་མེད་པ་ཡིན་ཞེས་པའོ། །ཟ་བ་པོ་དོན་དམ་དུ་
ཡོད་པའི་གཏན་ཚིགས་མ་གྲུབ་ཅེས་ལན་སྟོན་པ་གང་གི་ཕྱིར་ན་ཨེ་དེ་པ་སྟེ། ལས་
དང་བྱེད་པ་པོ་མ་གྲུབ་པས་ལས་ཀྱི་འབྲས་བུ་མེད་པས་འབྲས་བུ་ལ་ལོང་སྤྱོད་་་་་
པར་བྱེད་པའི་ཟ་བ་པོ་མ་གྲུབ་ཅེས་པའོ། །དེ་ལས་སྐྱོན་ཡོད་ན་སྐྱེས་པར་ཡོད་དམ་
སྐྱེས་ནས་ཡོད། དང་པོ་ལྟར་ན་རི་བོང་རྭ་ཡང་ཡོད་པར་ཐལ་ལོ། །སྐྱེས་ནས་ཡོད་
ན་རྐྱེན་ལས་སྐྱེས་སམ། རྐྱེན་མ་ཡིན་པ་ལས་སྐྱེས། རྐྱེན་ལས་སྐྱེས་ན་ཡོད་པ་སྐྱེས་
སམ་མེད་པ་སྐྱེས། དང་པོ་ལྟར་ན་སྐྱེ་བ་དོན་མེད་དུ་ཐལ། གཉིས་པ་ལྟར་རྐྱེན་མ་
ཡིན་པ་ལས་ཀྱང་སྐྱེ་བར་འགྱུར་ཏེ། མེད་པ་སྐྱེ་བར་འདོད་པས་སོ། །དེས་ན་གཉིས་
པ་རྐྱེན་མ་ཡིན་པ་ལས་ཀྱང་སྐྱེ་བར་མི་འཐད་དེ། གོང་དུ་རྐྱེན་བརྟག་པར་དེ་ལྟར་
བཀག་པས་སོ། །དེས་ན་ལས་མེད་པའི་ཕྱིར་བྱེད་པ་པོ་ཡང་མ་གྲུབ་ལ། འདི་
གཉིས་མེད་པས་ལས་དང་ལས་ཀྱི་འབྲས་བུ་མ་གྲུབ་པས་ལས་ཀྱི་འབྲས་ལ་་་་
ལོངས་སྤྱོད་པའི་ཟ་བ་པོ་མ་གྲུབ་ཅེས་པའོ། །བྱེད་པ་པོ་ཡོད་པའི་ཕྱིར་ན་ལས་ཡོད་
དོ་ཞེ་ན། བྱེད་པ་པོ་དོན་དམ་པར་ཡོད་པའི་རྟགས་མ་གྲུབ་སྟེ། ཉན་ཐོས་སྡེ་པ་ལ་
གྲུབ་པའི་དཔེས་བཤད་པ་ལས་དང་པོ་བསྟན་ཆོས་ལས་གྲགས་པའི་དཔེ་སྟོན་པ།
ཇི་ལྟར་སྤྲུལ་བ་ཨེ་དེ་པ་གསུངས་ཏེ། དཔེར་ན་བུ་ཏ་སྤྲུལ་པ་མཛད་པ་ན་དགེ་སློང་
༡༦༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཞན་གཅིག་སྤྲུལ་ཏེ། དེས་རྫུ་འཕྲུལ་མང་པོ་སྟོན་ཞིང་སྤྲུལ་པ་དེས་ཀྱང་གཞན་
སེང་གེ་ཨེ་དེ་པ་གཅིག་སྤྲུལ་སྟེ། དེས་ཀྱང་ཡང་གཞན་སྤྲུལ་ནས་བྱ་བ་སྣ་ཚོགས་
བྱེད་པར་སྣང་ཡང་བྱེད་པའི་ལས་དང་བྱེད་པ་པོར་གྲུབ་པ་མེད་པ་ལྟར་ད་ལྟར་ལས་
བྱེད་པ་པོ་དང་ལས་སུ་སྣང་བ་ཡང་དཔེ་དེ་ལྟར་སྣང་ཡང་བྱེད་པ་པོ་དང་ས་སུ་་་་་་
བདེན་པར་གྲུབ་པ་མེད་དེ། དཔེར་ན་སྤྲུལ་པའི་དགེ་སློང་གིས་སྤྲུལ་པ་གཉིས་པ་
སེང་གེ་སྤྲུལ་པ་ཡང་མེད་བཞིན་ཞེས་པའོ། །འཇིག་རྟེན་ལས་གྲགས་པའི་དཔེས་
སྟོན་པ། ཉོན་མོངས་ལས་དང་ཨེ་དེ་པ་སྟེ། ཆོས་ལྔ་པོ་འདི་དཔེ་དྲི་ཟའི་གྲོང་ལས་
སོགས་པ་འདྲ་སྟེ། སྣང་ཡང་བདེན་པར་གྲུབ་པ་མེད་པས་བྱེད་པ་པོ་དོན་དམ་པར་
ཡོད་པའི་རྟགས་མ་གྲུབ་ཅེས་པའོ། །འབྲས་བུ་བརྟག་པ་སྟེ།། །།
༈ བཅོ་བརྒྱད་པ་བདག་དང་ཆོས་བརྟག་པ་ལ་དོན་གསུམ་སྟེ། ལེའུ་རྣམས་ཀྱི་་་་
འབྲེལ་རྣམ་པར་གཞག་པ་ནི་ལས་དང་འབྲས་བུ་བརྟག་པའི་རྗེས་ལ་འདི་སྟོན་པའི་་
ཅི་ཞེ་ན། ལས་ཀྱི་རང་བཞིན་འཁོར་བ་ཡིན་ལ། དེ་སྤངས་པའི་ལས་མྱ་ངན་ལས་
འདས་པ་ཐོབ་པས་ན་དེ་སྤོང་དགོས་སོ། །དེ་སྤོང་བ་ལ་འཁོར་བའི་རྒྱ་ཉོན་མོངས་
པ་ལ་ཉོན་མོངས་པ་རྣམས་ཀྱི་རྩ་བ་ཆེན་པོ་འཇིག་ཚོགས་ལ་ལྟ་བ་ཡིན་པས་ལྟ་བ་་་་་
དེའི་དམིགས་པ་ཕྱི་རོལ་བ་ན་རེ་བདག་དང་བདག་གི་བ་ཡིན་ཟེར། བུ་ཏ་བ་ན་རེ་
ཉེར་ལེན་གྱི་ཕུང་པོ་ཡིན་ཞེས་འདོད་པ་གཞན་གྱིས་བཀག་ནས་དམིགས་པ། ཕུང་
པོ་ལ་བདག་མེད་པར་སྒྲུབ་པའི་སྒོ་ནས་བདག་དང་བདག་གིར་འཛིན་པའི་འཇིག་་་་
ཚོགས་ལ་ལྟ་བ་དགག་པའི་ཕྱིར་དེའི་རྗེས་ལ་འདི་གསུངས་པའོ། །དོན་གཉིས་པ་
གཞལ་བྱ་ཉེ་བར་དགོད་པ་ནི་གསུམ་སྟེ། གང་ཟག་དང་ཆོས་ཀྱི་བདག་མ་གྲུབ་པའི་
སྒོ་ནས་དེ་ཁོ་ན་ཉིད་ལ་འཇུག་པར་སྒྲུབ་པ་དང་དེ་ལ་འདུ་བ་དང་འགལ་བ་སྤངས་་་་་
༡༦༨

༄༅། །བདག་དང་ཆོས་བརྟག་པའི་རབ་བྱེད།
པ་དང༌། དོན་དམ་དང་ཀུན་རྫོབ་ཀྱི་མཚོན་པར་བྱེད་པའི་མཚན་བསྟན་པའོ། །
གཞུང་ཡི་གེའི་དོན་ལ་སྔར་གྱི་དོན་གསུམ་ལས་དང་པོ་ལ་གཉིས་གང་ཟག་གི་་་་་་
བདག་དང་ཆོས་ཀྱི་བདག་དགག་པའོ། །དེའི་དང་པོ་ནི་གལ་ཏེ་ཨེ་དེ་པའི་ཚིགས་
སུ་བཅད་པ་ཕྱེད་དང་ལྔ་སྟེ། དེ་ལ་སྤྱིར་འཇིག་ཚོགས་ལ་ལྟ་བ་བྱ་བའི་སྒྲ་ཉིད་ཀྱིས་
བདག་དང་གཞན་ཉིད་ཀྱི་བའི་ཡུལ་མེད་པར་བསྟན་ཏེ། འཇིག་པ་མི་རྟག་པའི་་
ཚིགས་སུ་བཅད་པ་དུ་མ་སྟེ། མི་རྟག་པའི་ཚོགས་པ་ལ་ལྟ་བ་ཞེས་པར་ཡོང་བས་
རྟག་ལ་གཅིག་པའི་བདག་མ་གྲུབ་པར་བསྟན་ཀྱང་། ཕྱིན་ཅི་ལོག་གིས་བདག་དང་
བདག་ཏུ་ཞེན་པས་འཇིག ལྟ་བུའི་ཡུལ་བདག་མ་གྲུབ་པར་སྟོན་པ་སྟེ། དེ་ལ་
བདག་ཡོད་ན་ཕུང་པོ་ལྔ་དང་གཅིག་གམ་དེ་ལས་ཐ་དད་པར་ཡོད། དང་པོ་འགོག་
པ་གལ་ཏེ་ཞེས་པ་གཉིས་ཏེ། སྔར་གཅིག་པའི་ཕྱིར་བདག་སྐྱེ་འཇིག་དང་ལྡན་པ་མི་
རྟག་པར་ཐལ་ལོ། །གཉིས་པ་འགོག་པ་ཕྱེད་འོག་མ་སྟེ་གཞན་ཡིན་ན་ཕུང་པོ་ལས་
གཞན་དམིགས་དགོས་པ་ལ་མ་དམིགས་པའི་ཕྱིར་བདག་མེད་པར་འགྱུརཞེས་་་་་
པའོ། །དེ་ལྟར་ན་བདག་མེད་པས་ངའི་བུ་དང་ཁང་པ་དང་ཨེ་དེ་པའི་བདག་གི་བ་
མི་འཐད་ཅེས་སྟོན་པ། བདག་ཉིད་ཅེས་པའི་རྐང་པ་གཉིས་སོ། །བདག་དང་བདག་
གི་བ་མ་གྲུབ་པས་ན་བདག་དང་བདག་གིས་འཛིན་པ་མི་འཐད་ཅེས་སྟོན་པ་བདག་
དང་ཞེས་པའོ། །ང་དང་ང་ཡི་འཛིན་པ་ཞི་བས་དེ་གཉིས་སུ་འཛིན་པའི་ང་མེད་ན་
ཞེས་འཛིན་པ་ཡང་མི་འབྱུང་ཞེས་སྟོན་པ། ངར་འཛིན་ཨེ་དེ་པ་སྟེ། ང་དང་ང་ཡིར་
འཛིན་པ་མེད་པ་ང་ཡིན་ཞེས་པར་ཞེན་པ་ཡང་ལྡོག་དགོས་ཏེ། གལ་ཏེ་མ་ལོག་ན་
ང་དང་ང་ཡིར་འཛིན་པ་མེད་པ་ང་ཡིན་ཞེས་དེ་ལྟར་ངང་གིས་མཐོང་བ་དེས་དེ་ཁོ་་་་་
ནའི་དོན་མི་མཐོང་བས་ཞེས་པའོ། །ཕྱི་དང་ནང་གང་དུ་ཡང་ང་དང་ངར་འཛིན་པ་
༡༦༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ལོག་ན་རྒྱུ་ལོག་པས་སྲེད་པ་དང་ལེན་པ་ལྡོག་ལ། དེ་ལོག་པས་ལས་ནུས་པ་མཐུ་
ཅན་གྱི་སྲིད་པ་ལྡོག་སྟེ། དེ་ལོག་པས་ན་སྐྱེ་བ་དང་རྒ་ཤི་ཟད་པར་འགྱུར་བས་ན།
ལས་དང་ཉོན་མོངས་པ་ཟད་པས་འབྲས་བུ་ཐར་པ་ཐོབ་ཅེས་པའོ། །གཉིས་པ་ཆོས་
ཀྱི་བདག་མ་གྲུབ་པ་སྟོན་པ་ནི་ལས་དང་ཨེ་དེ་པ་སྟེ། འཁོར་བའི་རྒྱུ་ལས་ཉོན་་་་
མོངས་རྣམ་རྟོག་ལས་བྱུང་ལ། རྣམ་རྟོག་དངོས་པོར་འཛིན་པའི་སྤྲོས་པ་ལས་བྱུང་
ཞིང༌། མངོན་ཞེན་དེ་ནི་སྟོང་པ་ཉིད་དུ་རྟོགས་པས་འགག་སྟེ། སྤོང་ཞེས་པའོ། །དེ་
ལྟར་བདག་མེད་ན་མདོ་དང་འགལ་ཏེ་མདོ་ལས་བདག་དང་ལྡན་པའི་སྐྱེབུ་ནི་་་་་་
བདག་གིས་གྲོལ་བ་ལ་སོགས་པས་ན་བདག་ཡོད་པར་གསུངས་པས་སོ་ཞེ་ན།
ལན་དུ་དོན་གཉིས་པ་མདོ་དང་འགལ་བ་སྤང་བ་ནི་བདག་གི་ཨེ་དེ་བའི་ཚིག་ཤད་་་་
གསུམ་སྟེ། བུ་ཏས་བདག་ཏུ་བརྟགས་ཤིང་གསུངས་པ་ནི་དགོངས་པ་ཅན་ཏེ།
གདུལ་བྱ་སོ་སོའི་སྐྱེ་བོ་ལ་དག་པ་ནས་གསུངས། བདག་མེད་ཅེས་པ་ཡང་དགོངས་
པ་ཅན་ཏེ་ཉན་རང་གི་གདུལ་བྱའི་ངོར་གསུངས། བྱང་ཆུབ་སེམས་དཔའ་རྣམས་ལ་
དགོངས་ནས་བདག་དང་བདག་མེད་གཉིས་ཅར་མ་གྲུབ་པར་གསུངས་པས་ན་་
གདུལ་བྱ་ལ་ལྟོས་ནས་དུ་མར་གསུངས་པས་ན་དགོངས་པ་ཅན་ཡིན་པས་བུ་ཏས་་་་་
བདག་གསུངས་པས་ཡོད་པར་མི་འགྱུར་ཞེས་པའོ། །འོ་ན་བུ་ཏས་བདག་ཡོད་་་་
བདག་མེད་པའང་བདག་ཡོད་ཅེས་གཉིས་ཀ་ཡོད་པར་གསུངས་པར་མི་རིགས་སོ་་་་
ཞེ་ན། བརྗོད་པར་བྱ་བ་ཨེ་དེ་པ་སྨོས་སྨོས་ཏེ། དེ་ལྟར་ཡོད་པར་བརྗོད་དུ་མེད་
པས་མ་གསུངས་སོ། །དེ་ཅིའི་ཕྱིར་ཞེ་ན་སེམས་ཀྱིས་ཞེས་སྨྲོས་ཏེ། སེམས་ཀྱི་ཡུལ་
ལས་ལོག་པས་སོ། །དེའི་ཡུལ་ལས་འདས་པས་བརྗོད་དུ་མེད་པའི་དཔེ་ཅི་ཞེ་ན།
མ་སྐྱེས་པ་དང་ཨེ་དེ་པ་སྟེ། ཉན་ཐོས་ལ་གྲུབ་པའི་ཕུང་པོ་ལྷག་མེད་ཀྱི་མྱ་ངན་ལས་
༡༧༠

༄༅། །བདག་དང་ཆོས་བརྟག་པའི་རབ་བྱེད།
འདས་པ་ཅིར་ཡང་མ་གྲུབ་པ་ལྟར་སྐྱེ་འགག་དང་བྲལ་བའི་ཆོས་ཉིད་ཀྱང་དེ་དང་་་་་
འདྲ་བས་ན། ཆོས་ཉིད་ལ་བདག་ཡོད་པ་དང་མེད་པ་གཉིས་ཀ་གང་ཡིན་པར་་་་
བརྗོད་ཅིང་ཤེས་པར་བྱར་མེད་དེ། བརྗོད་པར་བྱར་མི་ནུས་ཞེས་པའོ། །དེས་ན་སྐྱེ་
འགག་དང་བྲལ་བའི་ཆོས་ཉིད་ནི་མཐའ་བཞི་དང་བྲལ་བ་ཡིན་ཞེས་སྟོན་པ་ཐམས་་་་
ཅད་ལ་སོགས་པ་སྟེ། ཡང་དག་པའི་དངོས་པོ་ཡང་མ་ཡིན། ཡང་དག་མ་ཡིན་པ་
ཡང་མ་ཡིན། དེ་གཉིས་ཅར་ཡང་མ་ཡིན་ཞེས་སྟོན་པ་རྐང་པ་གཉིས་པའོ། །གཉིས་
ཀ་མ་ཡིན་པ་ཡང་མ་ཡིན་ཞེས་པ་ཕྱེད་འོག་མའོ། །དེ་ལྟར་མཐའ་བཞི་དང་བྲལ་བ་
དེ་བུ་ཏྭའི་བསྟན་པའོ། །དོན་གསུམ་པ་བདེན་པ་གཉིས་ཀྱི་མཚོན་པར་བྱེད་པར་
བྱེད་པའི་མཚན་ཉིད་ལ་གཉིས་ལས་དང་པོ་དོན་དམ་པའི་མཚན་ཉིད་ལྔ་དང་ལྡན་་་་
པ་ཡིན་ཞེས་སྟོན་པ་གཞན་ཨེ་དེ་པ་སྟེ། གཞན་གྱིས་སྒྲའི་སྒོ་ནས་བསྟན་པས་་་་་་
རྟོགས་པར་མི་ནུས་པས་གཞན་གྱིས་ཤེས་པ་མ་ཡིན་པ་དང་། རྟག་ཆད་ཨེ་དེ་པའི་
སྤྲོས་པ་ཐམས་ཅད་ཉེ་བར་ཞི་བས་ན་ཞི་བ་དང་། སྒྲའི་ཡུལ་ལས་འདས་པས་ན་
སྤྲོས་པ་རྣམས་ཀྱིས་མ་སྤྲོས་པ་དང༌། ཡང་དག་པ་མ་ཡིན་པ་ཀུན་ཏུ་རྟོགས་པ་་་་་་
ཚོགས་བརྒྱད་འཁོར་བཅས་ཀྱི་རྟོག་པའི་ཡུལ་ལས་འདས་པས་ན་རྣམ་རྟོམེད་་་་་་་
པའི་དོན་དང་འོན་ཏེ་ཐ་དད་དུ་ཡོད་དམ་ཞེ་ན། འཁོར་ཁ་དང་མྱ་ངན་ལས་འདས་པ་
དང༌། སངས་རྒྱས་དང་སེམས་ཅན་གྱི་དུས་ན་སྐྱེ་བ་མེད་པར་མཚུངས་པས་ན་ཐ་
དད་པའི་རང་བཞིན་ལས་འདས་པས་ཐ་དད་པ་མ་ཡིན་པ་དང་ལྔའོ། །དེ་ནི་དེ་ཁོ་ན་
ཉིད་ཀྱི་མཚན་ཉིད་དོ། །གཉིས་པ་ཀུན་རྫོབ་ཀྱི་མཚོན་པར་བྱེད་པའི་མཚན་ཉིད་
སྟོན་པ་གང་ཨེ་དེ་པ་སྟེ། དེ་ལྟར་འཕགས་པ་རྣམས་ཀྱིས་སྣང་ལུགས་ལ་ལྟོས་ནས་
དོན་དམ་པའི་བདེན་པའི་མཚན་ཉིད་བཤད་ནས་སོ་སོའི་སྐྱེ་བོའི་བློའི་ཡུལ་ལ་ལྟོས་་
༡༧༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཏེ་ཀུན་རྫོབ་ཀྱི་བདེན་པ་སྟོན་ནོ། །དོན་དམ་པར་སྐྱེ་འགག་ཨེ་དེ་པ་མ་གྲུབ་ཀྱང་
བྱིས་པ་རྣམས་ལ་དེ་ལྟར་སྣང་བས་ན་རྒྱུ་འབྲས་ཅི་ལྟར་སྣང་བ་ནི་ཀུན་རྫོ་་་་་་་་་
བདེན་པ་སྟེ། དེ་ཡང་གང་ལ་བརྟེན་ཏེ་སྟེ་ས་བོན་གྱི་ཚོགས་པ་ལ་ཨེ་དེ་པ་གང་ལ་
བརྟེན་ཏེ་མྱུ་གུ་ལ་སོགས་པའི་འབྲས་བུ་གང་འབྱུང་བའི་འབྲས་བུ་དེ་ཉིད་ཡིན་ཏེ།
རྒྱུ་དེ་ཉིད་མ་ཡིན་ཏེ་རྒྱུ་འབྲས་གཉིས་གཅིག་པ་མ་ཡིན་ཏེ་གཅིག་ན་འབྲས་བུའི་་་
དུས་ན་རྒྱུ་ཡོད་པས་དག་པར་འགྱུར་བས་སོ། །དེ་ལས་གཞན་པ་སྟེ་རྒྱུ་དེ་ལས་་
གཞན། དེ་ལ་མ་ལྟོས་པ་བུམ་སྣམ་ལྟ་བུ་ཡང་མ་ཡིན་ཏེ། དེ་ལྟ་ན་འབྲས་བུ་རྒྱུའི་
ཚོགས་པ་མེད་ཀྱང་འབྱུང་བར་འགྱུར་བ་ལས་མི་འབྱུང་བས་ན་གཞན་པ་ཡང་མ་་་་
ཡིན་ཞེས་པའོ། །དེས་ན་གཅིག་པ་མ་ཡིན་པས་རྟག་པའི་ཉེས་པ་དང་བྲལ། གཞན་
མ་ཡིན་ཏེ་རྒྱུ་ལ་ལྟོས་པས་འབྲས་བུ་ཆད་པའི་མཐའ་ལས་གྲོལ་ཞེས་པའོ། །དེ་ཉིད་
དོན་བསྡུས་པའི་དོན་མིན་དོན་སོགས་པ་སྟེ། བུ་ཏས་ཀུན་རྫོབ་དང་དེ་ལྟ་བུ་་་་་
གསུངས་ཤིང་བསྟན་པ་ནི་བདུད་རྩི་སྟེ། ཨ་མྲྀ་ཏ་ཞེས་པ་འཆི་མེད་ཅེས་པ་སྟེ་བདུད་
རྩི་ཞེས་པའོ། །ཅི་ལྟར་ན་བདུད་རྩི་ཡིན་ཞེ་ན་ཀུན་རྫོབ་ཀྱི་རྒྱུ་འབྲས་ཀྱི་འཕྲེང་བ་ལ་
བརྟེན་ནས་ལས་རྣམས་བསྒྲུབ་པས་འབྲས་བུ་བྱུང་ཆུབ་ཐོབ་པས་ན། ཀུན་རྫོབ་ནི་
བདུད་རྩི་སྟེ་འཆི་མེད་དོ། །བདུད་རྩི་བྱང་ཆུབ་མི་རྟག་པ་དེ་གཞན་ལ་མ་ལྟོས་པར་
སྐྱེའམ་མི་སྐྱེ་སྙམ་ན། རང་སངས་རྒྱས་ལ་སྔོན་གྱི་སྨོན་ལམ་གྱི་དབང་གིས་གཞན་
ལ་མ་ལྟོས་པར་སྐྱེ་ཞེས་སྟོན་པ་རྫོགས་སངས་རྒྱས་རྣམས་མ་བྱུང་ཞིང་ཨེ་དེ་པ་སྨོས་་
ཏེ༑༑ རང་རྒྱལ་བུ་ཏ་དང་དེའི་ཉན་ཐོས་མེད་པའི་སར་སྐྱེ་བར་སྨོན་ལམ་བཏབ་ནས་
དེར་རང་བུ་ཏཱའི་བྱང་ཆུབ་གཞན་ལ་མ་ལྟོས་པར་སྐྱེས་ཞེས་པའོ། །དེ་ལ་བསྟེན་པ་
ཞེས་པ་ནི་སློབ་དཔོན་སྟེན་པ་མེད་པར་རམ། ཡང་ན་རྣམ་པར་གཡེང་བ་མ་བསྟེན་
༡༧༢

༄༅། །དུས་བརྟག་པའི་རབ་བྱེད།
ཏེ་རྣམ་པར་གཡེང་བ་དང་བཅས་བཞིན་དུ་སྐྱེ་ཞེས་པའོ། །བདག་དང་ཆོས་བརྟག་
པ་རྫོགས་སོ།། །།
༈ བཅུ་དགུ་པ་དུས་གསུམ་བརྟག་པ་ལ་དོན་གསུམ་ལས། ལེའུ་རྣམས་ཀྱི་འབྲེལ་
རྣམ་པར་གཞག་པ་ནི་དེའི་འོག་ཏུ་འདི་སྟོན་པ་ཅི་ཞེ་ན། གཞན་དག་ན་རེ་འདས་པ་
ཨེ་དེ་པའི་དུས་གསུམ་ཡོད་པའི་ཕྱིར། དུས་ཅན་དངོས་པོར་ཡོད་པས་བདག་དང་
ཆོས་དང་ལས་དང་འབྲས་བུ་རྣམས་ཡོད་པས་ན་གོང་དུ་དེ་དག་འགག་པ་མི་འཐད་་
དོ་ཞེས་དགོས་པའི་ལན་དུ། དུས་གསུམ་དོན་དམ་པར་ཡོད་པའི་གཏན་ཚིགས་མ་
གྲུབ་ཅེས་བསྟན་པའི་ཕྱིར་འདི་དེའི་རྗེས་སུ་བསྟན་པའོ། །གཉིས་པ་གཞལ་བྱ་ཉེ་
བར་དགོད་པ་ནི་གསུམ་སྟེ། རིགས་པ་ཉེ་བར་དགོད་པ་དུས་གསུམ་དགག་པ་དང༌།
དུས་གསུམ་འགོག་པའི་རིགས་པ་དེ་ཉིད་དངོས་པོ་གཞན་ལ་བསྒྲེ་བ་དང༌། སངས་
རྒྱས་པའི་དུས་དགག་པའོ། །གསུམ་པ་གཞུང་བཤད་པ་ལ་གསུམ་ལས་དང་པོ་ནི་ད་
ལྟར་བྱུང་དང་ཨེ་དེ་པ་སྟེ། དུས་གསུམ་དོན་དམ་པར་ཡོད་ན་ཕན་ཚུན་དུ་ལྟོས་ནས་
ཡོད་དམ་མ་ལྟོས་པར་ཡོད དང་པོ་འགོག་པ་དང་པོའི་ཚིག་ཤད་གཉིས་ཏེ་དུས་
འོག་མ་གཉིས་ཏེ་པོ་འདས་པ་ལ་ལྟོས་སམ་མ་ལྟོས། ལྟོས་ན་གཉིས་པོ་ཡང་འདས་
པའི་དུས་ན་ཡོད་པར་ཐལ་ཏེ་དེ་ལ་ལྟོས་པས་སོ། །འདོད་ཏོག་ཅེ་ན། ད་ལྟར་དང་
མ་འོངས་པའི་དུས་མ་ཡིན་པར་འདས་པ་ཉིད་དུ་འགྱུར་རོ། །དུས་གཉིས་པོ་འདས་
པའི་དུས་ན་མེད་དོ་ཞེ་ན། ད་ལྟར་ཨེ་དེ་པ་སྨྲོས་ཏེ། དུས་གཉིས་པོ་འདས་པའི་དུས
ན་མེད་པའི་ཕྱིར་འདས་པ་ལ་མི་ལྟོས་པར་འགྱུར་ཏེ། མེད་བཞིན་དུ་འདས་པ་དེ་ལ་
ལྟོས་ན་བྱེ་མ་ལ་ཏིལ་མར་མེད་ཀྱང་ཏིལ་མར་བྱེ་མ་ལ་ལྟོས་པར་ཐལ་བས་སོ། །
དེས་ན་གཉིས་པོ་འདས་པ་ལ་ལྟོས་ནས་ཡོད་པ་མི་འཐད་དོ། །བརྟག་པ་གཉིས་པ་
༡༧༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དུས་གསུམ་རྫས་ཕན་ཚུན་དུ་མ་ལྟོས་པར་ཡོད་དོ་ཟེར་ན། དེ་འགོག་པ་འདས་པ་ལ་
ནི་ཨེ་དེ་པ་སྟེ། འདས་པ་ལ་མ་ལྟོས་པར་ད་ལྟར་དང་མ་འོངས་པ་གྲུབ་ན་ད་ལྟར་གྱི་
དུས་འདི་ཉིད་འདས་པ་འམ་མ་འོངས་པ་ཡིན་ཞེས་འགོ་བསྒྲེའོ། །མི་འཐད་དེ་་་་
འདས་པ་ནི་སྐྱེས་ལ་འགགས་པ་ཡིན། མ་འོངས་པ་མ་སྐྱེས་ལ་འགག་པ་ཡིན། ད
ལྟར་སྐྱེས་ལ་མ་འགགས་པ་ཡིན་པས་ན་ད་ལྟར་དེ་གཉིས་སུ་མི་འཐད་དོ་ཞེ་ན་། དེ་
ལྟ་ན་ད་ལྟ་དང་མ་འོངས་པ་འདས་པ་ལ་མ་ལྟོས་པ་ཉམས་ཏེ་ལྟོས་པར་འགྱུར་རོ། །
ཅི་ལྟར་ཞེ་ན། སྐྱེས་ལ་འགགས་པ་ལ་མ་ལྟོས་པར་སྐྱེས་ལ་མ་འགག་པ་དང༌། མ་
སྐྱེས་ལ་འགགས་པ་ཉིད་གཞག་པར་འགལ་བས་ཞེས་པའོ། །དེས་ན་དུས་འོག་མ
གཉིས་དོན་དམ་པར་མ་གྲུབ་ཅེས་པའོ། །དོན་གཉིས་པ་དུས་གསུམ་འགོག་པའི་
རིགས་པ་དེ་ཉིད་དངོས་པོ་གཞན་ལ་བསྒྲེ་བ་སྟོན་པ་ནི་རིམ་པའི་ཚུལ་ཨེ་དེ་པ་སྟེ།
ལྷག་མ་གཉིས་པོ་བསྣོར་ཞེས་པ་ནི་འདས་པ་དང་ད་ལྟར་གཉིས་མ་འོངསཔ་ལ་་་་་་
ལྟོས་མི་ལྟོས་གཉིས་ལས་སྔ་མ་ལྟར་བརྟག་པ་བྱ་བ་སྟེ། འདས་པ་དང་ནི་ད་ལྟར་
བྱུང༌། །གལ་ཏེ་མ་འོངས་ལྟོས་འགྱུར་ན། །འདས་པ་དང་ནི་ད་ལྟར་འབྱུང༌། །གལ་
ཏེ་དེ་ན་མེད་འགྱུར་ན། །འདས་པ་དང་ནི་ད་ལྟར་འབྱུང༌། །ཇི་ལྟར་དེ་ལ་ལྟོས་པར་
འགྱུར། །མ་འོངས་པ་ལ་མ་ལྟོས་པར། །དེ་གཉིས་གྲུབ་པ་ཡོད་མ་ཡིན། །ཞེས་སྦྱར་
རོ༑ ༑དེ་བཞིན་དུ་འདས་པ་དང་མ་འོངས་པ་གཉིས་ད་ལྟར་མ་ལྟོས་གཉིས་ཀྱི་སྒོ་
ནས་སྔ་མ་ལྟར་སྦྱར་ཏེ། ད་ལྟར་བྱུང་བའི་དོད་དུ་འདས་པ་བཅུག ལྟོས་ས་འདས་
པའི་དོད་པོར་ད་ལྟར་བྱུང་བ་བཅུག་ལ་སྔ་མ་བཞིན་སྦྱར་བས། དུས་གསུམ་ཅར་མ་
གྲུབ་པའི་རིགས་པ་དེས་ཆོས་གསུམ་གསུམ་པོ་ཀུན་དོན་དམ་དུ་མ་གྲུབ་པར་བསྟན་
ཏེ༑ མཆོག་དང་ཐ་མ་འབྲིང་གསུམ་སྔ་མ་ལྟར་ཕན་ཚུན་དུ་ལྟོས་ནས་ཡོད་པ་མི་
༡༧༤

༄༅། །དུས་བརྟག་པའི་རབ་བྱེད།
འཐད་པས་སོ། །གཅིག་ཨེ་དེ་ཞེས་པ་གྲངས་གཅིག་གཉིས་གསུམ་རྣམས་ཀྱང་ལྟོས་
མི་ལྟོས་གཉིས་ཅར་མི་འཐད་པས་སོ། །དེ་བཞིན་དུ་བྱེད་པ་པོ་དང་༼མ་དཔེ་མི་་་་་་
གསལ།༽གསུམ་ཡང་དེ་བཞིན་ཞེས་པའོ། །སྐད་ཅིག་ཐེངས་གཅིག་ཡུད་ཙམ་ཞེས་
དུས་ཀྱི་ཚད་འཛིན་པ་འདུག་པས་ན་དུས་དངོས་པོར་འགྱུར་བ་ཡོད་དོ་ཞེ་ན། ལན་
དུ་མི་གནས་དུས་སུ་ཨེདེ་པ་སྟེ་དུས་ཀྱི་ཚད་སྐད་ཅིག་ཡུད་ཙམ་ཨེ་དེ་པ་ལས་མ་་་་་་
གཏོགས་པའི་དུས་དངོས་པོར་འགྱུར་བ་མ་གྲུབ་སྟེ་ཚད་ལས་མ་དམིགས་པས་སོ། །
དུས་དངོས་པོར་འགྱུར་བ་ཡོད་ན་ཅི་ལྟར་ཞེ་ན། དུས་དངོས་པོར་གྱུར་བ་ཡོད་ན་མི་
རྟག་པའི་དངོས་པོར་ཡོད་དམ། འོན་ཏེ་རྟག་པའི་དངོས་པོར་ཡོད། དང་པོ་ལྟར་མི་
འཐད་པ་ནི་མི་གནས་དུས་སུ་ཞེས་པ་སྟེ། མི་རྟག་པའི་དུས་ཞེས་པ་སྐད་གཅིག་ཨེ་
དེ་པ་དུས་ཀྱི་ཚད་ལས་གཞན་པ་ཚད་མས་མ་གྲུབ་པས་ན་ཡོད་པ་མ་གྲུབ་ཅེས་་་་་་་་་་་
པའོ། །གཉིས་པ་འགོག་པ་གང་ཞིག་ཨེ་དེ་པ་སྟེ། ཚད་མས་གཟུང་བར་བྱ་བའི་
དུས་གནས་པ་སྟེ། རྟག་པ་ཡང་མེད་དེ་ཚད་མས་མ་དམིགས་པའི་ཕྱིར་རོ། །དེས་ན་
དུས་ཡོད་པ་མི་འཐད་ཅེས་པའོ། །ཕྱི་རོལ་བས་བརྟགས་པའི་དུས་དངོས་པོ་ལས་ཐ་
དད་མ་གྲུབ་མོད་ཀྱི་དུས་ཞེས་བྱ་བ་ནི། དུས་ཅན་འདུས་བྱས་ཕུང་པོ་ལྔ་པོ་ཉིད་་
ལས་ལོགས་ན་མེད་ཀྱི། དུས་ཅན་གྱི་དངོས་པོ་ཞིག་པ་ལ་འདས་པ་སྐྱེས་པ་ལ་་་་
འགགས་པ། ད་ལྟར་དངོས་པོ་མ་སྐྱེས་པ་ལ་མ་འོངས་པར་འཇོག་པས་དུས་དེ་ལྟ་བུ་
ཡོད་དོ་ཞེ་ན། དོན་གསུམ་པ་སངས་རྒྱས་པའི་དུས་དགག་པ་ནི། གལ་ཏེ་དུས་ནི་
དངོས་རྟེན་ན་སོགས་པ་སྟེ། ཕུང་པོ་དང་ཁམས་དང་སྐྱེ་མཆེད་ཀྱི་དངོས་པོ་ཉིད་གོང་
དུ་བཀག་པས་ན་དངོས་པོ་མ་གྲུབ་པས་ན་དུས་ཡོད་པ་མི་འཐད་དེ། དངོས་པོ་ལ་
དུས་གཅིག་པ་ལ་དངོས་པོ་ཉིད་གོང་དུ་བཀག་སྟེ་མ་གྲུབ་པས་ཞེས་པའོ། །དུས་་
༡༧༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གསུམ་བརྟགས་པ་རྫོགས་སོ།། །།
༈ ཉི་ཤུ་བ་རྒྱུ་དང་འབྲས་བུ་བརྟག་པ་ལ་དོན་བཞི་སྟེ། ལེའུ་ཡི་འབྲེལ་རྣམ་པར་
གཞག་པ་ནི་དེའི་འོག་ཏུ་འདི་འཆད་པ་ཙི་ཞེ་ན། གཞན་དག་ན་རེ་རྒྱུ་དང་འབྲས་
བུའི་འབྲེལ་བ་ཡོད་པའི་ཕྱིར་དུས་དངོས་པོར་ཡོད་དེ། རྒྱུ་འབྲས་ཀྱི་ཁྱད་པར་ལ་
དུས་འཇོག་པས་སོ་ཞེས་དོགས་པ་དེའི་གཏན་ཚིགས་མ་གྲུབ་པར་བསྟན་པའི་ཕྱིར།
དེའི་རྗེས་རྒྱུ་འབྲས་བརྟག་པ་གསུངས་པའོ། །དོན་གཉིས་པ་གཞལ་བྱ་ཉེ་བར་་་་
དགོད་པ་ནི་གཉིས་ཏེ། གནོད་བྱེད་ཡོད་པའི་སྒོ་ནས་རྒྱུ་འབྲས་དོན་དམ་པར་མ་
གྲུབ་པ་དང༌། སྒྲུབ་བྱེད་མེད་པའི་སྒོ་ནས་རྒྱུ་འབྲས་དོན་དམ་པར་མ་གྲུབ་པའོ། །
དང་པོ་ལ་བདུན་ཏེ། རྒྱུའི་དུས་ན་འབྲས་བུ་ཡོད་པ་དང་མེད་པ་ལ་བརྟག་པ་བྱས་
པའི་སྒོ་ནས་རྒྱུ་འབྲས་མ་གྲུབ་པ་དང་། དུས་གསུམ་ལ་བརྟག་པ་བྱས་པའི་སྒོ་ནས་
རྒྱུ་འབྲས་དོན་དམ་པར་མ་གྲུབ་པ་དང་། རྒྱུ་ནུབ་པ་དང་མ་ནུབ་པ་ལ་བརྟག་པ་བྱས་
པའི་སྒོ་ནས་རྒྱུ་འབྲས་མ་གྲུབ་པ་དང་འབྲས་བུ་མཐོང་བ་དང་མ་མཐོང་བ་ལ་བརྟག་
པ་བྱས་པའི་སྒོ་ནས་རྒྱུ་འབྲས་མ་གྲུབ་པ་དང༌། རྒྱུ་འབྲས་གཉིས་ཕྲད་པ་དང་མ་ཕྲད་
པ་ལ་བརྟག་པ་བྱས་པའི་སྒོ་ནས་རྒྱུ་འབྲས་མ་གྲུབ་པ་དང༌། སྟོང་པ་དང་མི་སྟོང་པ་
ལ་བརྟག་པ་བྱས་པའི་སྒོ་ནས་རྒྱུ་འབྲས་མ་གྲུབ་པ་དང་། དེ་ཉིད་དང་གཞན་དུ་་
བརྟག་པ་བྱས་པའི་སྒོ་ནས་རྒྱུ་འབྲས་མ་གྲུབ་པའོ། །དོན་གསུམ་པ་ཡི་གེ་སོ་སོའི་
དོན་ལས་རྒོལ་བ་རྒྱུ་འབྲས་ཀྱི་འབྲེལ་པ་དོན་དམ་པར་ཡོད་པའི་གཏན་ཚིགས་མ་་་་
གྲུབ་པ་སྟེ། གནོད་བྱེད་ཡོད་པ་དང་སྒྲུབ་བྱེད་མེད་པས་ཞེས་སྟོན་པ་ལས་དང་པོ་
སྟོན་ཏེ། དེ་ལ་བརྒྱད་ལས་དང་པོ་རྒྱུ་ལ་འབྲས་བུ་ཡོད་དམ་མེད་ལ་བརྟག་པ་བྱས་
པའི་སྒོ་ནས་རྒྱུ་འབྲས་དོན་དམ་པར་མ་གྲུབ་ཅེས་སྟོན་པ་གལ་ཏེ་ཨེ་དེ་པ་ཚིག་་་་་
༡༧༦

༄༅། །ཚོགས་པ་བརྟག་པའི་རབ་བྱེད།
ཤད་བཞིས་སྟོན་ཏེ། རྒྱུ་རྐྱེན་ཚོགས་པ་ལས་འབྲས་བུ་དོན་དམ་པར་སྐྱེ་ན། ཚོགས་
པ་ལ་འབྲས་བུ་ཡོད་པ་གཅིག་སྐྱེ་འམ། མེད་པ་གཅིག་སྐྱེ། དང་པོ་མི་འཐད་དེ་
འབྲས་བུ་ཡོད་པས་སྐྱེ་བ་དོན་མེད་པ་དང་ཡོད་བཞིན་དུ་སྐྱེ་བས་ན་སྐྱེ་བ་ཐུག་མེད་་་་
དུ་འགྱུར་བས་ཞེས་པ་ཚིག་ཤད་དང་པོའི་དོན་ནོ། །ཡང་མ་ཡིན་ཏེ་རྒྱུ་ལས་འབྲས་
བུ་མེད་བཞིན་དུ་སྐྱེ་ན། ཐམས་ཅད་ལས་ཐམས་ཅད་སྐྱེ་བར་འགྱུར་ཏེ་རྒྱུ་ཐམས་
ཅད་ལ་འབྲས་བུ་མེད་པར་ཁྱད་པར་མེད་པའི་ཕྱིར་རོ། །དེས་ན་བྱེ་མ་ལས་མར་ཁུ་
སྐྱེ་བར་ཐལ་ཏེ་འབྲས་བུ་སྐྱེད་པ་ལ་ཁྱད་པར་མེད་པས་སོ། །བྱེ་མ་ལ་མར་གྱི་ནུས་
པ་མེད་པས་མི་སྐྱེ་ལ། ཏིལ་ལ་ཨེ་དེ་ལ་ནུས་པ་ཡོད་པས་སྐྱེའོ་ཞེ་ན། ཏིལ་ལ་མར་
གྱི་ནུས་པ་ཡོད་ན་ཏིལ་གྱི་དུས་ན་འབྲས་བུ་མར་ཡོད་དམ་མེད། མེད་ན་དེས་བསྐྱེད་
པའི་ནུས་པ་ཡོད་པར་ཅིར་ཤེས་ཏེ་ནུས་པ་ཡོད་པར་མི་འགྲུབ་ལ། ཏིལ་གྱི་དུས་ན་
འབྲས་བུ་མར་ཡོད་ན་ཡོད་པ་སྐྱེ་བའི་ཕྱོགས་སུ་ཐལ་བས་ནུས་པ་ཡོད་པར་རྟོག་པ་་
མི་འཐད་པས་ན་ཐལ་བ་སོ་ན་གནས་ཞེས་པ་ཚིག་ཤད་གཉིས་པའི་དོན་ནོ། །
འབྲས་བུ་ཡོད་པ་དང་མེད་པ་སྐྱེ་བ་མི་འཐད་པ་སྟོན་པའི་རིགས་པ་ནི་སྒོར་གཞན་་་་་
སྟོན་པ་ནི། གལ་ཏེ་རྒྱུ་དང་ཨེདེ་པ་ཚིགས་བཅད་གཉིས་ཏེ། དང་པོ་རྒྱུ་རྐྱེན་ཚོགས་
པ་ལ་འབྲས་བུ་ཡོད་ན་ཚད་མས་དམིགས་པར་རིགས་པ་ལ། མ་དམིགས་པས་མེད་
ཅེས་པའོ། །འབྲས་བུ་ཡོད་པ་དང་མེད་པས་ཞེས་པའོ། །གཉིས་པ་ཚོགས་པ་ལ་
འབྲས་བུ་མེད་ན་རྒྱུ་རྐྱེན་མ་ཡིན་པ་དང་མཚུངས་པར་འབྲས་བུ་མི་སྐྱེ་བར་འགྱུར་ཏེ།
འབྲས་བུ་མེད་པར་ཁྱད་པར་མེད་པས་ཞེས་པའོ། །གཉིས་པ་དུས་གསུམ་ལ་བརྟག་
པ་བྱས་པའི་སྒོ་ནས་རྒྱུ་འབྲས་མ་གྲུབ་པར་སྟོན་པ་ལས། དང་པོ་འདས་པ་ལ་བརྟག་
པ་བྱེད་པ་ནི་གལ་ཏེ་རྒྱུས་ནི་ཨེ་དེ་པའི་ཚིག་ཤད་གཉིས་ཏེ། རྒྱུ་འདས་པ་ལས་་་་
ງ2

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འབྲས་བུ་སྐྱེ་ན་རྒྱུ་འགགས་པ་ན་འབྲས་བུ་སྐྱེད་པའི་ནུས་པ་ཐོགས་མེད་འབྲས་བུ་་་
ལ་བྱོན་ནས་འགག་གམ་མ་ཡིན་པར་འགག དང་པོ་ལྟར་ན་རྒྱུ་རུ་གཅིག་ཉིད་ཡོད་
པ་དང་མེད་པ་གཉིས་ཀར་ཐལ་ཏེ། འབྲས་བུ་ལ་རྒྱུས་བྱིན་ཏེ་ནུས་པ་བྱིན་པས་ན་
དངོས་པོར་ཡོད་ལ། དེ་ཉིད་ཀྱི་དུས་ན་འགགས་པས་རྒྱུའི་དངོས་པོ་མེད་པར་ཡང་
འགྱུར་ན། དེ་ནི་མི་སྲིད་པས་ནུས་པ་བྱིན་ནས་འགགས་པ་མི་འཐད་དོ་ཞེས་པ་ཚིག་
ཤད་དང་པོའོ། །གཉིས་པ་ལྟར་ན་འབྲས་བུ་རྒྱུ་མེད་དུ་ཐལ་ཏེ་རྒྱུ་འབྲས་བུ་ལ་ནུས་
པ་མ་ཡིན་པར་འགགས་པས་ཞེས་པའི་ཚིག་ཤད་གཉིས་སོ། །ད་ལྟར་འབྱུང་བ་ལ་
བརྟག་པ་བྱས་ཏེ་འགོག་པ་ནི་གལ་ཏེ་ཚོགས་དང་ཨེ་དེ་པ་སྟེ་ཚིགས་བཅད་གཅིག་་་་
སྟེ༑ རྒྱུའི་ཚོགས་པ་དང་ལྡན་པས་འབྲས་བུ་ད་ལྟར་བ་སྐྱེའོ་ཞེ་ན། དེ་ལྟར་ན་སྐྱེད་
བྱེད་ཀྱི་རྒྱུ་དང་སྐྱེད་པའི་འབྲས་བུ་དུས་མཉམ་པར་ཐལ་བས་ན་རྒྱུ་འབྲས་སུ་འགལ་
ཏེ༑ དུས་མཉམ་པ་ལ་ཕན་གདགས་བྱ་འདོགས་བྱེད་མི་འཐད་པས་སོ་ཞེས་པའོ། །
མ་འོངས་པའི་རྒྱུ་ལས་འབྲས་བུ་སྐྱེའོ་ཞེ་ན། མ་འོངས་པའི་རྒྱུ་ལ་བརྟག་པ་བྱེད་པ་
གལ་ཏེ་ཚོགས་པའི་ཞེས་པ་ཚིག་ཤད་གཉིས་ཏེ། ཚིགས་བཅད་དང་པོས་ཚོགས་
པའི་སྔར་འབྲས་བུ་སྐྱེ་ན་འབྲས་བུ་སྐྱེ་བའི་དུས་ན་རྒྱུ་མེད་ལ་ཕྱིས་འབྱུང་བས་ན་
འབྲས་བུ་རྒྱུ་མེད་དུ་སྐྱེ་བར་འགྱུར་ཞེས་པ་སྟེ། ཕྱིས་འབྱུང་བའི་ཕྱིར་ན་རྒྱུ་ཉིད་མིན།
འབྲས་བུ་ན་ཡང་ག་ལ་ངེས་ཞེས་བཤད་པ་ལྟ་བུའོ། །ཕྱི་རོལ་བ་གྲངས་ཅན་ཨེ་དེ་པ་
ན་རེ་དུས་གསུམ་གྱི་བརྟག་པའི་སྐྱོན་དེ་ལ་མི་འོང་སྟེ་འབྲས་བུ་ཞེས་པ་རྒྱུ་ལ་ཐ་དད་
པ་སྐྱེས་པར་མི་འདོད་ཀྱི། རྒྱུའི་ངོ་བོ་ཉིད་གྱུར་བ་འབྲས་བུ་ཡིན་ཏེ་རྒྱུ་ཉིད་འབྲས་
བུར་གྱུར་པ་ཡིན་པས་སོ་ཞེ་ན་ཞེས་པའི་ལན་དུ། གལ་ཏེ་རྒྱུ་འགགས་ཁུ་ན་ཞེས་
པའི་ཚིག་ཤད་གཉིས་པ་སྨོས་ཏེ། རྒྱུ་འགགས་དེ་ཉིད་འབྲས་བུ་ཡིན་ན། གྱུར་བར་
༡༧༨

༄༅། །ཚོགས་པ་བརྟག་པའི་རབ་བྱེད།
འདོད་ན་རྒྱུ་འཕོ་བར་འགྱུར་ཏེ། དངོས་པོ་དེ་ཉིད་གཞན་དུ་འཕོ་བར་ཐལ་ཏེ་རྒྱུ་འོ་
མའི་དུས་ཉིད་ན་འབྲས་བུ་ཞོའི་རང་བཞིན་དུ་ཡོད་པ་མི་གསལ་བ་ཕྱིས་གསལ་བར་
གྱུར་བ་ཙམ་དུ་འདོད་པས་སོ། །གཞན་ཡང་དེ་ལྟ་ན་འོ་མའི་དུས་ཉིད་ན་ཞོའི་རང་
བཞིན་དུ་ཡོད་པས་ན་རྒྱུ་སྔོན་དུ་སྐྱེས་ཟིན་ཏེ། འོ་མའི་དུས་སུ་སྐྱེ་བ་ཡང་ཞོའི་དུས་
སུ་སྐྱེས་པས་སྐྱེས་ཟིན་པ་སྐྱེ་བར་ཡང་འགྱུར་ཞེས་ཕྱེད་འོག་མའོ། །གསུམ་པ་རྒྱུ་
ནུབ་མ་ནུབ་ལ་བརྟག་པ་བྱས་པའི་སྒོ་ནས་རྒྱུ་འབྲས་དགག་པ་ནི་འགག་པ་ནུ་པ་་་
ཨེ་དེ་པ་སྟེ། འདི་ལ་གཉིས་ཏེ་རྒྱུ་ནུབ་མ་ནུབ་ཀྱིས་འབྲས་བུ་སྐྱེས་ཟིན་པ་སྐྱེད་པ་མི་
འཐད་པ་དང༌། འབྲས་བུ་མི་སྐྱེས་པ་མི་སྐྱེད་པའོ། །དེ་ལས་དང་པོ་སྟོན་པ་་་་
འགགས་པ་ཨེ་དེ་པའི་ཚིགས་བཅད་གཅིག་སྟེ། རྒྱུ་འགགས་ཏེ་ནུས་པས་འབྲས་བུ་
སྐྱེས་ཟིན་པ་སྐྱེད་དམ། མ་འགགས་པ་སྟེ་མ་ནུབ་པས་འདི་སྐྱེད། དང་པོ་མ་ཡིན་ཏེ་
རྒྱུ་འགགས་ཏེ་ནུབ་པ་ནི་ཞིག་ནས་མེད་པ་ཡིན་པས་འབྲས་བུ་སྐྱེས་པ་འདི་སྐྱེད་པར་
འགལ་ཏེ། མེད་པས་སྐྱེད་ན་རི་བོང་གི་རྭས་ཀྱང་སྐྱེད་པར་ཐལ་བས་སོ། །གཉིས་
པས་མ་ཡིན་ཏེ་འབྲས་བུ་ད་ལྟར་བ་དང་འབྲེལ་བཞིན་པའི་རྒྱུ་ད་ལྟར་བ་སྐྱེས་ལ་མ་་
འགགས་མེད་པ་ལ་ནུབ་པ་དང་འབྲས་བུ་སྐྱེས་ལ་མ་འགགས་པ་དུས་མཉམ་པ་་་་་
ཡིན་པས་ཕན་གདགས་བྱ་འདོགས་བྱེད་མེད་པས་དེས་བསྐྱེད་པར་འགལ་
ཞེས་པ་ཕྱེད་འོག་མའི་དོན་ནོ། །འབྲས་བུ་སྐྱེས་ཟིན་པ་མི་སྐྱེད་ཀྱི་འབྲས་བུ་མ་སྐྱེས་
པ་སྐྱེ་བཞིན་པ་སྐྱེད་དོ་ཞེ་ན། དེ་འགོག་པ་ཅི་སྟེ་ཞེས་པའི་རྐང་པ་གཉིས་ཏེ། འབྲས་
བུ་མ་སྐྱེས་པ་སྐྱེད་ན་རྒྱུ་ནུབ་པ་འགགས་པས་སྐྱེད་དམ། འོན་ཏེ་མ་ནུབ་པ་མ་་་་
འགགས་པས་སྐྱེད། དང་པོས་མ་ཡིན་ཏེ་རྒྱུ་འགགས་པ་དང་འབྲས་བུ་མ་སྐྱེས་པ་
གཉིས་ཀ་དངོས་མེད་ཡིན་པས་ན་རྒྱུ་འབྲས་མ་འབྲེལ་བའི་ཕྱིར། འབྲས་བུ་གང་
༡༧༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཞིག་སྐྱེད་པར་བྱེད་དེ་མི་བྱེད་དོ། །གཉིས་པ་ཡང་མ་ཡིན་ཏེ་རྒྱུ་མ་ནུབ་པ་ད་ལྟར་
སྐྱེས་ལ་མ་འགགས་པ་དང༌། འབྲས་བུ་མ་སྐྱེས་པ་དངོས་པོར་མེད་པ་དེ་མ་འབྲེལ་
ཏེ༑ འབྲེལ་བ་མེད་པས་རྒྱུ་དེས་འབྲས་བུ་མ་སྐྱེས་པ་གང་སྐྱེད་དེ་མི་སྐྱེད་ཅེས་པའོ།།
བཞི་པ་འབྲས་བུ་མཐོང་བ་དང་མ་མཐོང་བ་ལ་བརྟག་པ་བྱས་པའི་སྒོ་ནས་རྒྱུ་འབྲས་
དགག་པ་སྟོན་པ་རྒྱུས་ནི་ཞེས་པའི་རྐང་པ་གཉིས་ཏེ། རྒྱུས་འབྲས་བུ་མཐོང་ནས་
སྐྱེད་དམ། མ་མཐོང་བར་སྐྱེད། དང་པོ་མ་ཡིན་ཏེ་རྒྱུས་འབྲས་བུ་མཐོང་ན་སྟེ། དེ་
གཉིས་དུས་མཉམ་པར་འགྱུར་བས་ན་ཕན་གདགས་བྱ་འདོགས་བྱེད་མི་འཐད་པས་
སོ༑ ༑གཉིས་པས་མ་ཡིན་ཏེ། རྒྱུས་འབྲས་བུ་མ་མཐོང་བར་སྐྱེད་ན་རྒྱུའི་དུས་ན་
འབྲས་བུ་མེད་པས་ན་འབྲས་བུ་སྐྱེ་བར་མི་འགྱུར་ཏེ། མེད་ཀྱང་སྐྱེ་ན་བྱེ་མ་ལས་
ཀྱང་མར་ནག་སྐྱེ་བར་ཐལ་བས་ཞེས་པའོ། །རྒྱུས་རྟེན་འབྲེལ་གྱི་ནུས་པས་འབྲས་
བུ་སྐྱེད་པ་ལ་རྒྱུ་ཐམས་ཅད། སྐྱེས་བུ་མ་ཡིན་པས་མཐོང་མ་མཐོང་གི་བརྟག་པ་ཉིད་
མི་རིགས་སོ་ཞེ་ན། པ་ར་ཧེ་ཏ་ན་རེ་སངས་རྒྱས་པའི་གཞུང་ལ་རྒྱུས་མཐོང་ནས་
དང༌། མ་མཐོང་པས་འབྲས་བུ་སྐྱེད་པར་མི་འདོད་པས་མཐོང་མ་མཐོང་གི་བརྟག་
པ་བྱས་པ་མ་ཡིན་གྱི། ཕྱི་རོལ་པ་འདོད་པས་དེའི་ལུགས་བཀག་པ་ཡིན་ཏེ། དེ་ལ་
གྲངས་ཅན་གཙོ་བོ་དབང་ཕྱུག་དང་བཅས་པར་སྨྲ་བ་རྣམས་ན་རེ། གཙོ་བོ་བེམ་པོ་
འདོད་པས་དེ་ལས་འབྲས་བུ་སྐྱེ་བ་ནི་རྒྱུས་འབྲས་བུ་མ་མཐོང་བར་སྐྱེ་བར་འདོད།
དབང་ཕྱུག་རིག་པའི་ངོ་བོར་འདོད། དེ་ལས་སྐྱེ་བ་ནི་རྒྱུས་འབྲས་བུ་མཐོང་ནས་
སྐྱེད་པར་འདོད། ཡང་གཅེར་བུ་པ་ན་རེ་བེམ་པོ་འབྲས་བུ་སྐྱེད་པ་འབྲས་བུ་མ་་་་
མཐོང་བར་སྐྱེད་པར་འདོད། རིག་པས་འབྲས་བུ་སྐྱེད་པ་རྒྱུས་འབྲས་བུ་མཐོང་ནས་
སྐྱེད་པར་འདོད་པས་དེ་དག་གི་ཕྱོགས་བཀག་པ་ཡིན་པས་མི་འགལ་ཞེའོ། །ལྔ་པ་
༡༨༠

༄༅། །ཚོགས་པ་བརྟག་པའི་རབ་བྱེད།
རྒྱུ་འབྲས་ཕྲད་པ་དང་མ་ཕྲད་པ་ལ་བརྟག་པ་བྱས་པའི་སྒོ་ནས་རྒྱུ་འབྲས་དགག་པ་་་་
ནི༑ འབྲས་བུ་འདས་དང་ལ་སོགས་པ་སྟེ། རྒྱུས་འབྲས་བུ་དོན་དམ་དུ་སྐྱེད་ན། རྒྱུ་
འབྲས་ཕྲད་པའི་སྒོ་ནས་སྐྱེད་དམ་མ་ཕྲད་པར་སྐྱེད། དེ་ལ་ཕྱི་མ་མི་འཐད་པར་སྟོན་
པ་ལ་གསུམ་སྟེ་འབྲས་བུ་འདས་པ་དང་རྒྱུ་དུས་གསུམ་ཕྲད་པ་མི་འཐད་པ་དང་།
འབྲས་བུ་མ་འོངས་པ་དང་རྒྱུ་དུས་གསུམ་ཕྲད་པ་མི་འཐད་པ་དང་། འབྲས་བུ་ད་
ལྟར་བ་དང་རྒྱུས་གསུམ་ཕྲད་པ་མི་འཐད་པའི་སྒོ་ནས་ཕྲད་པ་ལ་སྐྱེ་བ་དགག་པའོ།།
དང་པོ་སྟོན་པ་འབྲས་བུ་འདས་པ་ལ་སོགས་པ་ཚིག་བཅད་གཅིག་སྟེ། འབྲས་བུ་
འདས་པ་དང་རྒྱུ་འདས་པ་གཉིས་ཅར་འགགས་ཏེ་མེད་པས་ལྷན་ཅིག་ཚོགས་དེའི་་་་
ཕྲད་པ་མི་འཐད། འབྲས་བུ་འདས་པ་དང་རྒྱུ་མ་འོངས་པ་གཉིས་དུས་ཐ་དད་པས་
དང༌། གཉིས་ཀ་འགགས་པ་དང་མ་སྐྱེས་པའི་དངོས་མེད་ཡིན་པས་ལྷན་ཅིག་ཏུ་
ཕྲད་པ་མི་འཐད། འབྲས་བུ་འགགས་ཏེ་མེད་པ་དང་། རྒྱུ་དང་ད་ལྟར་བ་དུས་ཐ་
དད་པ་དང་དངོས་པོ་དང་དངོས་མེད་ཕྲད་པར་འགག་བས་མི་ཕྲད་ཅེས་པའོ། །
གཉིས་པ་མ་འོངས་པ་སྟོན་པ་འབྲས་མ་སྐྱེས་པ་ལ་སོགས་པ་ཚིག་ཤད་གཅིག་སྟེ།
རྒྱུ་འབྲས་མ་འོངས་པ་གཉིས་དངོས་མེད་ཡིན་པས་ཕྲད་པ་མི་འཐད། འབྲས་བུ་མ་
འོངས་པ་དང་རྒྱུ་འདས་པ་ཕྲད་པ་མེད་དེ། དེ་གཉིས་དུས་ཐ་དད་པ་དང་དངོས་མེད
ཡིན་པས་སོ། །འབྲས་བུ་མ་འོངས་པ་དང་རྒྱུ་ད་ལྟར་པ་ཕྲད་པ་མེད་དེ། དུས་སྔ་ཕྱི་
ཐ་དད་པ་དང༌། དངོས་པོ་དང་དངོས་མེད་ཕྲད་པ་འགགས་པས་སོ། །གསུམ་པ་
སྟོན་པ་འབྲས་བུ་སྐྱེ་བ་ཨེདེ་པ་ཨེ་དེ་པ་གཉིས་ཏེ། རྒྱུ་འབྲས་ད་ལྟར་བ་གཉིས་ཕྲད་
པ་མེད་དེ། ཕྲད་ཅེས་པ་ན་འདེགས་པ་ལ་ཟེར་བ་ལ་དུས་མཉམ་པ་ལ་ཕན་འདོགས་
པ་མི་སྲིད་པས་སོ། །འབྲས་བུ་ད་ལྟར་བ་དང་རྒྱུ་མ་འོངས་པ་ཕྲད་པ་མེད་དེ། དུས་
༡༨༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཐ་དད་པས་དང་མ་འོངས་པའི་དངོས་མེད་ཡིན་པས་ཕྲད་པར་འགལ་བས་སོ། །
འབྲས་་བུ་ད་ལྟར་བ་དང་རྒྱུ་འདས་པ་ཕྲད་པ་མེད་དེ། དུས་ཐ་དད་པས་དང༌།
འདས་པ་དངོས་མེད་ཡིན་པས་དངོས་པོ་དང་ཕྲད་པ་འགལ་བས་སོ། །དེས་ན་རྒྱུ་
འབྲས་ཕྲད་པ་མེད་པའི་མ་ཕྲད་པས་འབྲས་བུ་སྐྱེད་པ་ཡིན་ཞེས་པའོ། །དེ་ལྟར་རྒྱུ་
འབྲས་མ་ཕྲད་པས་འབྲས་བུ་སྐྱེད་པ་མི་འཐད་ཅེས་པ། ཕྲད་པ་ཡོད་པ་ཞེས་པ་་
གཉིས་ཏེ། རྒྱུ་འབྲས་ཕྲད་པ་ཡོད་མ་ཡིན་ཏེ། མེད་ན་འབྲས་བུ་སྐྱེ་བར་མེད་འགྱུར་
ཏེ༑ མ་ཕྲད་ཀྱང་སྐྱེ་ན་བྱེ་མ་ལས་ཀྱང་མར་སྐྱེ་བར་ཐལ་མེད་པ་ཐམས་ཅད་ལས་སྐྱེ་
བས་ཞེས་པའོ། །འོ་ན་རྒྱུ་འབྲས་ཕྲད་ནས་སྐྱེད་དོ་ཞེ་ན། དོན་གཉིས་པ་ཕྲད་ན་༼མ
དཔེ་མི་གསལ།དགག་པ་ཕྲད་པ་ཡོད་པ་ཞེས་པ་གཉིས་ཏེ། རྒྱུ་འབྲས་གཉིས་ཕྲད་པ་
ཉིད་གོང་གི་བརྟགས་པས་མི་འཐད་མོད་ཀྱི། ཕྲད་པ་ཡོད་དུ་བཅུག་ན་ཡང་རྒྱུ་་་་་
འབྲས་དུས་མཉམ་པར་༼མ་དཔེ་མི་གསལ།༽དེ་ལ་ཕན་གདགས་བྱ་འདོགས་བྱེད་མེདམེད་་་་
པས་རྒྱུ་འབྲས་མི་འཐད་ཅེས་པའོ། །དྲུག་པ་སྟོང་པ་དང་མི་སྟོང་པར་བརྟགས་པའི་
སྒོ་ནས་རྒྱུ་འབྲས་མ་གྲུབ་པ་ལ་གཉིས་ཏེ་རྒྱུའི་ཕྱོགས་ནས་བརྟག་པ་དང༌། འབྲས་
བུའི་ཕྱོགས་ནས་བརྟག་པའོ། །དང་པོ་སྟོན་པ་གལ་ཏེ་འབྲས་བུ་སྟོང་པའི་རྒྱུ་ཨེ་དེ་
པའི་ཚིགས་བཅད་གཅིག་སྟེ། རྒྱུ་འབྲས་ངོ་བོ་ཉིད་ཀྱིས་སྟོང་པ་ལས་འབྲས་བུ་སྐྱེ་
འམ། འོན་ཏེ་མི་སྟོང་པ་ལས་སྐྱེ་བར་འདོད། །དང་པོ་མི་འཐད་དེ་རྒྱུ་དང་རྒྱུ་མ་ཡིན་
པ་གཉིས་འབྲས་བུ་སྟོང་པར་ཁྱད་མེད་པའི་ཕྱིར་རྒྱུ་མ་ཡིན་པ་ལས་འབྲས་བུ་མི་སྐྱེ་་་
བ་ལྟར་རྒྱུ་ལས་ཀྱང་མི་སྐྱེ་བར་འགྱུར་རོ། །འབྲས་བུ་མེད་ཀྱང་རྒྱུ་ལས་སྐྱེ་བར་་་
འདོད་ན་རྒྱུ་མ་ཡིན་པ་ལས་ཀྱང་སྐྱེ་བར་ཐལ་ལོ། །རྒྱུ་མེ་ལ་དུ་བ་སྐྱེད་པའི་ནུས་པ་
ཡོད་པས་རྒྱུ་མ་ཡིན་པ་ལ་ནུས་པ་མེད་པས་མི་སྐྱེ་ན་ཁྱབ་པ་མ་གྲུབ་བོ་ཞེ་ན། མེ་ལ་
༡༨༢

༄༅། །ཚོགས་པ་བརྟག་པའི་རབ་བྱེད།
དུ་བ་སྐྱེ་བའི་ནུས་པ་ཡོད་ན་མེ་མ་ཡིན་པ་ལ་ཡང་ཡོད་ཅེས་བསྒྲེའོ། །ནུས་པ་ཅི་ལྟར་
ཡོད་ཅེ་ན། མེ་ལ་ཡང་དུ་བ་སྐྱེ་བའི་ནུས་པ་ཅི་ལྟར་ཡོད་དེ། མེའི་དུས་ན་དུ་བ་ཡོད་
དམ་མེད། མེད་ན་དེ་སྐྱེད་པའི་ནུས་པ་ཡོད་པར་ཅིས་ཤེས་ཏེ་ནུས་པ་ཡོད་པ་མི་
རྟོགས་སོ། །མེའི་དུས་ན་དུ་བ་ཡོད་ན་ཡོད་པ་སྐྱེ་བའི་ཕྱོགས་སུ་སོང་གི་མེད་པ་སྐྱེ་
བ་མ་ཡིན་པར་འགྱུར་བས་མི་འཐད་ཅེས་པའོ། །བརྟག་པ་གཉིས་པ་འགོག་པ་ཕྱེད་
འོག་མ་སྟེ། འབྲས་བུས་རྒྱུ་མི་སྟོང་སྟེ་རྒྱུའི་དུས་ན་འབྲས་བུ་ངོ་བོ་ཉིདཡོད་པ་་་་
བསྐྱེད་མི་དགོས་པས་འབྲས་བུ་སྐྱེད་པར་མི་བྱེད་ལ། ཡོད་ཀྱང་སྐྱེད་ན་སྐྱེད་པ་ཐུག་
མེད་དུ་འགྱུར་བས་སྐྱེད་པ་མ་ཡིན་ཞེས་པའོ། །གཉིས་པ་འབྲས་བུའི་ཕྱོགས་ནས་
བརྟག་པ་ནི་འབྲས་བུ་མི་སྟོང་ཨེ་དེ་པ་སྟེ། འབྲས་བུ་ངོ་བོ་ཉིད་ཀྱིས་མི་སྟོང་པ་་་་
གཅིག་རྒྱུ་ལས་སྐྱེ་འམ། ངོ་བོ་ཉིད་ཀྱིས་སྟོང་བ་གཅིག་རྒྱུ་ལས་སྐྱེ། དང་པོས་མ་
ཡིན་ཏེ་ངོ་བོ་ཉིད་ཀྱིས་མི་སྟོང་བ་ཡིན་ན་རང་བཞིན་གཞན་དུ་འགྱུར་བ་མི་འཐད་་་་
པའི་རིགས་པས་ན་འབྲས་བུའི་ངོ་བོ་ཉིད་ཀྱིས་ཡོད་པ་མི་སྟོང་བ་ཡིན་ན། རྒྱུ་ལས་
སྐྱེ་བ་དང་འགག་པ་མི་འཐད་པས་ན་མ་སྐྱེས་ཤིང་འགག་པ་མེད་པར་ཐལ་ཞེས་་་་་་་
པའོ། །བརྟག་པ་གཉིས་པ་མི་འཐད་དེ་འབྲས་བུ་རང་བཞིན་གྱིས་སྟོང་པ་ཡིན་ན་ངོ་
བོ་ཉིད་ཀྱིས་མ་གྲུབ་པས་རྒྱུ་ལས་སྐྱེ་བ་དང་འགག་པ་མི་འཐད་པས་ན་འབྲས་བུ་་་་་
སྟོང་བ་མ་སྐྱེས་པ་དང་མ་འགགས་པར་འགྱུར་ཏེ། སྟོང་པ་དེ་གཉིས་ཡོད་ན་རི་བོང་
གི་རྭ་ལ་ཡང་ཡོད་པར་ཐལ་བས་ཞེས་པ། སྟོང་པ་ཇི་ལྟར་ཨེ་དེ་པའོ། །དོན་བདུན་
པ་དེ་ཉིད་དང་གཞན་དུ་བརྟགས་པའི་སྒོ་ནས་རྒྱུ་འབྲས་མ་གྲུབ་པར་སྟོན་པ་ནི། རྒྱུ་
དང་འབྲས་བུ་གཅིག་ཉིད་དུ་ཨེ་དེ་པ་སྟེ། གཅིག་དང་གཞན་དུ་མར་མི་འཐད་ཅེས་
དམ་བཅའ་བའི་དམ་བཅའ་དེ་ཉིད་ཀྱི་འཐད་པ་སྟོན་པ། རྒྱུ་དང་འབྲས་བུ་གཅིག་
༡༨༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ལ་སོགས་པ་སྟེ། རྒྱུ་རྐྱེན་དང་འབྲས་བུ་གཉིས་གཅིག་ན་སྐྱེད་པ་སྟེ། ཕ་དང་བསྐྱེད་
པ་སྟེ་བུ་གཉིས་གཅིག་ཏུ་འགྱུར་བས་གཅིག་པ་མ་ཡིན་ནོ། །གཞན་ཏེ་རྒྱུ་འབྲས་
གཉིས་ངོ་བོ་ཐ་དད་ན་རྒྱུ་དང་རྒྱུ་མ་ཡིན་པ་གཉིས་ལ་མཚུངས་པར་འགྱུར་ཏེ། རྒྱུ་མ་
ཡིན་པ་ལས་འབྲས་བུ་མི་སྐྱེ་བ་ལྟར་རྒྱུ་ལས་ཀྱང་འབྲས་བུ་མི་སྐྱེ་བར་ཐལ་ཏེ།
འབྲས་བུ་ལས་ཐ་དད་པ་ཁྱད་པར་མེད་པའི་ཕྱིར་རོ། །རྒྱུ་མེ་ལས་འབྲས་བུ་དུ་བའི་
ནུས་པ་ཡོད་ལ་རྒྱུ་མ་ཡིན་པ་ལ་ནུས་པ་མེད་པས་མི་སྐྱེ་བས་ཁྱབ་པ་མ་གྲུབ་བོ་ཞེ་ན།
རྒྱུ་མེའི་དུས་ན་འབྲས་བུ་དུ་བ་ཡོད་དམ་མེད། མེད་ན་ནུས་པ་ཡོད་པར་མི་རྟོགས་ཏེ་
རྒྱུ་མ་ཡིན་པ་ལ་ཡང་ནུས་པ་ཡོད་པར་འགྱུར་བས་སོ། །འབྲས་བུ་དུ་བ་རྒྱུ་མེའི་དུས་
ན་ཡོད་ན་ཡོད་པ་ལས་སྐྱེ་བར་འགྱུར་བས་རྒྱུ་དང་རྒྱུ་མ་ཡིན་མཚུངས་པར་བའོ། །
བརྒྱད་པ་འབྲས་བུ་ཡོད་པ་དང་མེད་པར་བརྟགས་པའི་སྒོ་ནས་རྒྱུ་འབྲས་དོན་དམ་
པར་འགྲུབ་པར་སྟོན་པ་ནི། འབྲས་བུ་ངོ་བོ་ཉིད་ཨེ་དེ་པའི་ཚིག་ཤད་གཅིག་སྟེ།
འབྲས་བུ་ངོ་བོ་ཉིད་ཀྱིས་ཡོད་པ་འམ། འོན་ཏེ་ངོ་བོ་ཉིད་ཀྱིས་མེད་པ་ཡིན། དང་པོ་
མི་འཐད་དེ་བསྐྱེད་མི་དགོས་པའི་ཕྱིར་དང་། མི་དགོས་ཀྱང་སྐྱེད་ན་སྐྱེས་ཟིན་ནས་
ཡོད་པ་དེ་ཉིད་རྒྱུས་ཡང་དང་ཡང་དུ་བསྐྱེད་པས་ན་སྐྱེད་པ་ཐུག་མེད་དུ་ཐལ་བས་་་་་
སོ༑ ༑གཉིས་པ་མ་ཡིན་ཏེ་འབྲས་བུ་ངོ་བོ་ཉིད་ཀྱིས་བསྐྱེད་པས་ན་བསྐྱེད་མི་ནུས་
པས་ཏེ། རི་བོང་རྭ་ཡང་རྒྱུས་བསྐྱེད་པར་འགྱུར་བས་སོ་ཞེས་པ་ཕྱེད་ཕྱི་མའོ། །དེ་
ཡན་ཅད་ཀྱིས་དོན་དང་པོ་གནོད་བྱེད་ཡོད་པ་བཤད་དོ། །གཉིས་པ་སྒྲུབ་བྱེད་མེད་
པ་བཤད་པ་ནི། སྐྱེ་བ་ཡོད་པ་མ་ཡིན་ན་ཨེདེ་པའི་ཚིགས་བཅད་གསུམ་སྟེ། རྒྱུ་
ལས་གཞན་དུ་མི་འཐད་པའི་འབྲས་བུ་སྐྱེ་བ་ཡོད་པའི་ཕྱིར་རྒྱུ་འབྲས་ཡོད་དོ་ཞེ་ན་་་་
ཞེས་པའི་ལན་དུ་སྨོས་པ་སྟེ། སྐྱེ་བ་ཡོད་པའི་གཏན་ཚིགས་མ་གྲུབ་སྟེ། གོང་དུ་སྐྱེ་
༡༨༤

།འབྱུང་འཇིག་བརྟག་པའི་རབ་བྱེད།
བ་འགོག་པའི་རིགས་པ་རང་ལས་མ་ཡིན་ཨེ་དེ་པས་བཀག་པས་ན་སྐྱེ་བ་ཡོད་པའི་་
རྟགས་མ་གྲུབ་པས། དེའི་རྒྱུ་ཡོད་པར་མི་འགྲུབ་ལ་རྒྱུ་མི་འགྲུབ་ལ་རྒྱུ་མི་འཐད་
པས་ན་དེ་ལས་བྱུང་བའི་འབྲས་བུ་ཡང་མི་འཐད་ཅེས་པའོ། །རྒྱུ་རྐྱེན་ཚོགས་པ་་་
ལས་འབྲས་བུ་སྐྱེ་བས་ན་རྒྱུ་འབྲས་ཡོད་དོ་ཞེ་ན། རྒྱུ་རྣམས་ཨེ་དེ་པ་སྨོས་ཏེ། རྒྱུ་
རྐྱེན་ཚོགས་པ་ལ་རྒྱུ་རྐྱེན་རང་སྐྱེད་པའི་ནུས་པ་མེད་པས་འབྲས་བུ་སྐྱེད་པར་འདོད་་་
དམ། འོན་ཏེ་རང་སྐྱེད་པའི་ནུས་པ་གཅིག་ཡོད་པའི་ཚོགས་པས་འབྲས་བུ་སྐྱེད།
་་་་དང་པོ་གཞུང་གིས་འགོག་པ་གཞུང་སྟེ་ཚོགས་པ་རང་གིས་རང་སྐྱེད་པ་ནུས་ན་་
གཞན་སྐྱེད་པའི་ནུས་པ་ཡོད་པར་འགལ་བས་འབྲས་བུ་ཇི་ལྟར་སྐྱེད་དེ། སྐད་ཅིག་
གཉིས་ཕན་ཅད་དུ་རྒྱུ་ཚོགས་པ་ཞིག་ནས་གཏན་མེད་དུ་འགྱུར་བས་གཞན་སྐྱེད་མི་་་
སྲིད་ཅེས་པའོ། །བརྟག་པ་གཉིས་པ་ལྟར་ཚོགས་པ་རང་ལས་རང་སྐྱེད་པའི་ནུས་པ་
ཡོད་ན་ནུས་པ་དང་འབྲས་བུ་ཚོགས་པ་གཅིག་གམ་ཐ་དད། གཅིག་ན་བསྐྱེད་མི་
དགོས་ཏེ་ནུས་པའི་དུས་ཉིད་ན་ཚོགས་པ་ཡོད་པས་སོ། །མེད་ན་བསྐྱེད་མི་ནུས་ཏེ་
རི་བོང་རྭ་ཡང་སྐྱེད་པར་འགྱུར་བས་སོ། །ཞེས་བརྟག་པ་གཉིས་པ་ཁ་བསྐང་ངོ༌། །
དེའི་ཕྱིར་ཞེས་པ་མཇུག་བསྡུས་པ་སྟེ། རྒྱུ་ཚོགས་པ་དང་ཚོགས་པ་མ་ཡིན་པས་བྱས་
པའི་འབྲས་བུ་དོན་དམ་པར་མ་གྲུབ་པས་ན་འབྲས་བུ་བསྐྱེད་པའི་རྒྱུ་དོན་དམ་པར་་
མ་གྲུབ་ཅེས་པའོ། །རྒྱུ་དང་འབྲས་བུ་བརྟག་པ་སྟེ་ཉི་ཤུ་པ་རྫོགས་སོ།། །།
༈ ཉི་ཤུ་གཅིག་པ་འབྱུང་བ་དང་འཇིག་པ་བརྟག་པ་ལ་དོན་གསུམ་ལས་ལེའུ་གོང་་་་
འོག་གི་འབྲེལ་རྣམ་པར་གཞག་པ་ནི་རྒྱུ་འབྲས་བརྟག་པའི་རྗེས་ལ་འདི་བཤད་པ་་་་་་
ནི༑ གཞན་དག་ན་རེ་འབྱུང་བ་དང་འཇིག་པ་ཡོད་པའི་ཕྱིར་དངོས་པོ་ཡོད་པས་ན་
རྒྱུ་འབྲས་གྲུབ་པ་ཡིན་པས་དེ་དག་དགག་པ་མི་འཐད་ཅེས་དོགས་པའི་ག་་་་་་་་
༡༨༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཚིགས་མ་གྲུབ་པར་བསྟན་པའི་ཕྱིར། དེའི་རྗེས་སུ་འདི་གསུངས་པའོ། །གཉིས་པ་
གཞལ་བྱ་ཉེ་བར་དགོད་པ་ནི་གཉིས་ཏེ། རིགས་པ་ཉེ་བར་དགོད་པའི་སྒོ་ནས་་་་
འབྱུང་བ་འཇིག་པ་དོན་དམ་པར་མ་གྲུབ་པ་དང༌། འབྱུང་འཇིག་དོན་དམ་དུ་ཡོད་ན་
ཉེས་པ་དང་བཅས་པ་ཉིད་དུ་བསྒྲུབ་པའོ། །དང་པོ་ལ་དྲུག་སྟེ། ལྷན་ཅིག་པ་དང་
ལྷན་ཅིག་མ་ཡིན་པར་བརྟག་པ་བྱས་པའི་སྒོ་ནས་འབྱུང་བ་དང་འཇིག་པ་མ་གྲུབ་པ་
དང་། ཟད་པ་དང་མ་ཟད་པར་བརྟག་པ་བྱས་པའི་སྒོ་ནས་འབྱུང་འཇིག་མ་གྲུབ་པ་
དང༌། རྟེན་དང་བརྟེན་པར་བརྟག་པ་བྱས་པའི་སྒོ་ནས་འབྱུང་འཇིག་མ་གྲུབ་པ་དང༌།
སྟོང་པ་དང་མི་སྟོང་པར་བརྟག་པ་བྱས་པའི་སྒོ་ནས་འབྱུང་འཇིག་མ་གྲུབ་པ་དང༌།
ཐ་མི་དད་པ་དང་ཐ་དད་པར་བརྟག་པ་བྱས་པའི་སྒོ་ནས་འབྱུང་བ་དང་འཇིག་པ་་་་་་
དོན་དམ་པར་མ་གྲུབ་པ་དང༌། དེ་ལ་བརྩད་པའི་སྐྱོན་སྤང་པའོ། །གསུམ་པ་གཞུང་
སོ་སོའི་དོན་བཤད་པ་ལས་དོན་གཉིས་ཡོད་པའི་དང་པོ་ལ་དྲུག་ལས་ལྷན་ཅིག་པ་་་་
དང་ལྷན་ཅིག་པ་ཡིན་པའི་སྒོ་ནས་འབྱུང་འཇིག་དོན་དམ་དུ་མ་གྲུབ་པ་ནི་འཇིག་པ་
ཨེ་དེ་པ་སྟེ། འདི་ལ་དམ་བཅའ་བའི་ཆ་དང༌། འཐད་པའི་ཆ་གཉིས་ལས་དང་པོ་
ཚིག་ཤད་དང་པོས་སྟོན་ཏེ། ཕྱེད་དང་པོས་འཇིག་པ་དང་གཙོར་བྱས་ནས་འབྱུང་བ་
དང་ལྷན་ཅིག་མ་ཡིན་པ་དང་ལྷན་ཅིག་ཏུ་མི་འཐད་ཅེས་དམ་བཅའ་བའོ། །ཕྱེད་
འོག་མས་འབྱུང་གཙོར་བྱས་ནས་འཇིག་པ་དང་ལྷན་ཅིག་མ་ཡིན་པ་དང་ལྷན་ཅིག་་་་
པར་མི་འཐད་ཅེས་དམ་བཅའ་བའོ། །གཉིས་པ་དམ་བཅའ་བ་དེ་སྒྲུབ་པའི་འཐད་
པའི་ཆ་སྟོན་པ་ལས་དམ་བཅའ་བ་དང་པོའི་འཐད་པ་སྟོན་པ་ནི། འཇིག་པ་འབྱུང་
བ་ཨེ་དེ་པ་ཚིག་ཤད་གཉིས་ཏེ། དང་པོ་འཇིག་པ་འབྱུང་བ་དང་ལྷན་ཅིག་མ་ཡིན་པ་
མ་འཐད་པའི་འཐད་པ་སྟོན་པ་དང༌། གཉིས་པས་ལྷན་ཅིག་པ་མི་འཐད་པའི་འཐད་
༡༨༦

༄༅། །འབྱུང་འཇིག་བརྟག་པའི་རབ་བྱེད།
པ་སྟོན་ནོ། །དེ་ལ་འཇིག་པ་ཆོས་ཅན་འབྱུང་བ་མེད་པར་སོགས་པ་དམ་བཅའ་སྟེ།
ཇི་ལྟ་བུར་ན་ཡོད་པར་འགྱུར་ཏེ་ཡོད་པར་མི་འཐད་ཅེས་པའོ། །འཐད་པ་འཆི་བ་ཨེ་
དེ་པ་སྟེ་འཆི་བ་སྐྱེ་བ་མེད་པར་ཡང་འབྱུང་བར་འགྱུར་བས་ན་འཇིགས་པ་འབྱུང་བ་་་་
མེད་པར་མེད་ཅེས་པའོ། །ལྷན་ཅིག་ཏུ་མི་འཐད་པའི་འཐད་པ་འཇིགས་པ་ཨེ་དེ་པ་
སྟེ༑ འཇིག་པ་ཆོས་ཅན་འབྱུང་བ་ཨེ་དེ་པ་དམ་བཅའ་ཡོད་པར་འགྱུར་ཏེ་མི་འགྱུར་
ཞེས་པའོ། །འཐད་པ་འཆི་བ་ཨེ་དེ་པ་སྟེ། འཆི་བ་དང་སྐྱེ་བ་དུས་གཅིག་ཏུ་ཡོད་
པར་ཐལ་བའི་ཕྱིར་ཏེ། དེ་གཉིས་ལྷན་ཅིག་ཏུ་མི་འཐད་ཅེས་པའོ། །དམ་པ་བྱུང་བ་
གཙོ་བོར་བྱས་པའི་དམ་བཅའ་བའི་འཐད་པ་སྟོན་པ་འབྱུང་བ་ཨེ་དེ་བའི་ཚིག་ཤད་་་
གཉིས་ཏེ། དང་པོས་འབྱུང་བ་དང་འཇིག་པ་དང་ལྷན་ཅིག་མ་ཡིན་པ་གཉིས་པོ་
སོགས་པ་སྟེ། འབྱུང་བ་འཇིག་པ་ནི་དངོས་པོ་ཡིན་ལ་མི་རྟག་པ་མེད་པ་མ་ཡིན་ཏེ།
དེ་མེད་པ་མི་འཐད་པའི་ཕྱིར་ཞེས་པ་སྟེ། དངོས་པོ་སྐྱེ་ལྡན་ལ་མི་རྟག་པས་ཁྱབ་
པས་ན་སྐྱེ་བ་འཇིག་པ་མེད་པ་མི་འཐད་ཅེས་པའོ། །དམ་བཅའ་བ་གཉིས་པ་དེ་
ལྷན་ཅིག་པ་མི་འཐད་པའི་འཐད་པ་སྟོན་པ་འབྱུང་བ་འཇིག་ད་ཨེ་དེ་པ་སྟེ། འབྱུང་
བ་ཆོས་ཅན་ནོ། །འཇིག་པ་དང་ཨེ་དེ་པ་དམ་བཅའ་འགྱུར་ཏེ་མི་འགྱུར་ཞེས་པའོ། །
འཐད་པ་སྐྱེ་བ་ཨེ་དེ་པ་སྟེ་སྐྱེ་བ་དང་འཆི་བ་དུས་གཅིག་ཏུ་ཡོད་པར་ཐལ་བས་ན་མི་
འཐད་ཅེས་པའོ། །འབྱུང་འཇིག་ལྷན་ཅིག་གམ་ལྷན་ཅིག་མ་ཡིན་པ་མི་འཐད་པའི་
མཇུག་བསྡུས་ཏེ། བརྗོད་པ་ནི། གང་དག་ཕན་ཚུན་སོགས་པའི་ཚིག་ཤད་གཅིག
སྟེ། དེ་གཉིས་ཆར་མ་གྲུབ་པས་ཕུང་པོ་གསུམ་པ་མི་སྲིད་པས་འབྱུང་བ་དང་འཇིག་
པ་ཇི་ལྟར་འཐད་དེ་མ་གྲུབ་ཅེས་པའོ། །གཉིས་པ་ཟད་མ་ཟད་དུ་བརྟག་པ་བྱས་
པའི་སྒོ་ནས་འབྱུང་འཇིག་དོན་དམ་པར་མ་གྲུབ་ཅེས་སྟོན་པ་ཟད་པ་ཨེ་དེ་པ་སྟེ།
༡༨༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཞན་ཡང་འབྱུང་བ་དང་འཇིག་པ་ཡོད་ན་ཟད་པ་ལ་ཡོད་དམ། མ་ཟད་པ་ལ་ཡོད།
དང་པོ་ལྟར་ན་མི་འཐད་དེ་ཟད་པ་ནི་འགགས་ཏེ་དངོས་པོ་མེད་པ་ཡིན་པས་ན་དེ་ལ་
དངོས་པོའི་ཆོས་འབྱུང་བ་དང་འཇིག་པ་མི་སྲིད་དེ། རི་བོང་རྭ་མ་ཡང་འབྱུང་འཇིག་
ཡོད་པར་ཐལ་བས་སོ། །གཉིས་པ་ཟད་པ་མ་ཟད་པ་ལ་ཡང་འབྱུང་བ་དང་འཇིག་
པ་མི་འཐད་དེ་མ་ཟད་པ་ནི་རྟག་པ་ཡིན་པས་དེ་ལས་འབྱུང་འཇིག་འགལ་ཏེ།
དཔེར་ན་ནམ་མཁའ་ལ་འབྱུང་བ་དང་འཇིག་པ་མི་འཐད་པ་བཞིན་ཞེས་པའོ། །རྟེན་
དངོས་པོར་འགྱུར་མ་ཡོད་པའི་ཕྱིར་རྟེན་པ་འབྱུང་བ་དང་འཇིག་པ་ཡོད་དོ་ཞེ་ན།
ལན་དུ་དོན་གསུམ་པ་རྟེན་དང་བརྟེན་པར་བརྟགས་པ་བྱས་པའི་སྒོ་ནས་འབྱུང་་་་
འཇིག་དོན་དམ་དུ་མ་གྲུབ་ཅེས་སྟོན་པ་ནི། འབྱུང་བ་དང་འཇིག་པ་མེད་པར་ནི་ཨེ་
དེ་པ་སྟེ། རྟེན་དངོས་པོར་གྱུར་བ་དང༌། བརྟེན་པ་འབྱུང་འཇིག་གཉིས་ཕན་ཚུན་
རྟེན་པའི་ཉེས་པ་གཉིས་ཀ་མི་འགྲུབ་པར་འགྱུར་ཞེས་པའོ། །བཞི་པ་སྟོང་པ་དང་མི་
སྟོང་པ་མ་ཡིན་པར་བརྟག་པ་བྱས་པའི་སྒོ་ནས་འབྱུང་འཇིག་མ་གྲུབ་པར་སྟོན་པ་ནི་་
སྟོང་པ་ཨེ་དེ་པའི་ཚིག་ཤད་གཅིག་སྟེ། གཞན་ཡང་འབྱུང་འཇིག་ཡོད་ན་ངོ་བོ་ཉིད་
ཀྱིས་སྟོང་བ་ལ་འབྱུང་འཇིག་ཡོད། དང་པོ་ལ་མི་འཐད་དེ་ངོ་བོ་ཉིད་ཀྱིས་སྟོང་སྟེ།
དངོས་པོར་མ་གྲུབ་པ་ཡང་འཇིག་གི་དངོས་པོར་ཡོད་པ་འགལ་ཏེ། མོ་གཤམ་གྱི་བུ་
ལ་སྐྱེ་འཆི་ཡོད་པར་འགལ་བ་བཞིན་ཞེས་པའོ། །གཉིས་པ་ངོ་བོ་ཉིད་ཀྱིས་མི་སྟོང་
བར་ཡོད་པ་ལ་འབྱུང་འཇིག་ཡོད་པར་མི་འཐད་དེ། རང་བཞིན་གཞན་དུ་འགྱུར་བ་
མི་འཐད་པའི་རིགས་པས་ཏེ། དཔེར་ན་ཐ་སྙད་དུ་ན་ཀ་ངོ་བོ་ཉིད་ཀྱིས་གནས་པ་ལ་
འབྱུང་འཇིག་མི་འཐད་པ་བཞིན་ཞེས་པའོ། །ལྔ་པ་ཐ་དད་པ་དང་མི་དད་པར་་་་་
བརྟག་པའི་བྱས་པའི་སྒོ་ནས་འབྱུང་འཇིག་མ་གྲུབ་པར་སྟོན་པ་འབྱུང་བ་དང་ནི་ཨེ་་་་
༡༨༨

༄༅། །འབྱུང་འཇིག་བརྟག་པའི་རབ་བྱེད།
དེ་པ་སྟེ། འབྱུང་འཇིག་ཐ་མི་དད་དེ་གཅིག་པ་མི་སྲིད་དེ་དེ་གཉིས་སྤང་འགལ་ཡིན་
པའི་ཕྱིར་རོ། །ཐ་དད་དེ་འབྱུང་འཇིག་གཉིས་བུམ་སྣམ་བཞིན་དུ་གཞན་ཡིན་པ་མི་
འཐད་དེ། གཞན་ཡིན་ན་གཞན་ཡིན་པའི་ཕྱིར་ཕན་ཚུན་དུ་ལྟོས་པ་མེད་པར་འགྱུར་
ཏེ༑ བུམ་སྙམ་བཞིན་ནོ། །དེས་ན་གཞན་དུ་ཡང་མི་འཐད་དོ་ཞེས་པའོ། །དྲུག་པ་
བརྙད་པའི་སྐྱོན་སྤང་བ་ནི་འབྱུང་བ་དང་ནི་ཨེ་དེ་པ་སྟེ། རྐང་པ་དང་པོ་གཉིས་ཀྱིས་
བརྩད་པ་སྟེ། འབྱུང་བ་དང་འཇིག་པ་ལ་དེ་ལྟར་བརྟགས་པས་ཅི་ཞིག་བྱ་སྟེ།
མཁས་པ་ནས་བ་ལང་རྫི་དག་ལ་མངོན་གསུམ་གྱིས་མྱུ་གུ་ཨེ་དེ་པ་དབྱར་འབྱུང་་་་་
ཞིང་དགུན་འཇིག་པ་ཨེ་དེ་པར་མཐོང་བས་ན་དེ་དག་དགག་པར་མི་འཐད་དོ་ཞེ་ན་་
ཞེས་པའོ། །ལན་གྱིས་ཁྱེད་དེ་ལྟར་སེམས་པའི་འབྱུང་འཇིག་མངོན་སུམ་དུ་མཐོང་
བ་ནི་མ་རིག་པའི་འཁྲུལ་བ་ཡིན་ལ། དཔེར་ན་མིག་རབ་རིབ་ཀྱིས་ཟིན་པ་སྐྲ་ལ་
ཤད་མཐུན་པར་བྱུང་བ་དང་འདྲ་ཞེས་པའོ། །དེས་ན་སློབ་དཔོན་ཐལ་འགྱུར་དུ་
བཞེད་དོ། །ཐ་སྙད་པའི་ཚད་མ་དང་དོན་དམ་འཇལ་བའི་ཚད་མ་གཉིས་མི་འདོད་
དེ༑ བཟང་ངན་མེད་པས་ཚད་མས་གྲུབ་ན་མཉམ་པོར་གྲུབ་མ་གྲུབ་ནའང་མཉམ་
པོར་མ་གྲུབ་པས་སོ་སོའི་སྐྱེ་བོའི་ཚད་མ་ལ་བཟང་ངན་གཉིས་མི་འཐད། འཕགས་
པའི་ཚད་མ་དང་བཟང་ངན་ཡོད་པ་སྲིད་དེ་བློ་གོང་མ་གོང་མས་འོག་མར་གནོད་པ་་
ཡིན་པས་ཤན་ད་དེ་བས་ཀྱང་དེ་ལྟར་བཤད་པའོ། །དེ་ལྟར་ཚུ་རོལ་མཐོང་བའི་ཚད་
མས་གྲུབ་པར་འདོད་པ་ཐམས་ཅད་དབུ་མ་བས་གཞལ་ན་མ་རིག་པ་ཡིན་ཏེ། རྒོལ་
ཕྱིར་རྒོལ་མཐུན་པར་ཚད་མས་གྲུབ་པ་གང་ཡང་མེད་པས་རང་རྒྱུད་མི་འཐད།
གཞན་གྱིས་ཁས་བླངས་པ་ལ་ལྟོས་ནས་གཞན་གྱི་སྒྲོ་འདོགས་འགོག་པ་ཙམ་གྱིས་་་་
ཐལ་འགྱུར་བྱེད་པ་ཡིན་ཞེའོ། །གལ་ཏེ་འབྱུང་འཇིག་ཀུན་གྱིས་མཐོང་བ་མ་རིག་
༡༨༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པས་མཐོང་བ་མ་ཡིན་པར་ཡང་དག་ཏུ་ཡིན་ན་བརྟག་པ་ཚན་གཉིས་པས་དཔོ་་་་་
དངོས་པོ་ལས་དངོས་པོ་སྐྱེ་བ་ཨེ་དེ་པ་མུ་བཞིར་བརྟག་པ་ནི་དངོས་པོ་ཨེ་དེ་པ་སྟེ།
འབྱུང་བ་ནི་སྐྱེ་བ་ཡིན་ལ་དངོས་པོ་རྣམས་སྐྱེ་ན་དངོས་པོ་ལས་དངོས་པོར་འགྱུར་བ་
གཅིག་སྐྱེ་འམ། དངོས་མེད་ལས་དངོས་པོ་སྐྱེ་བའམ། དངོས་པོ་ལས་དངོས་མེད་
འཇིག་པ་སྐྱེ་འམ། དངོས་མེད་ལས་དངོས་སྐྱེ། དེ་ལས་དང་པོ་མི་འཐད་དེ་དངོས་
པོ་ལས་དངོས་པོ་སྐྱེ་ན་དུས་མཉམ་པ་ལས་སྐྱེ་བར་འདོད་པས་ན་དུས་མཉམ་པ་ལ་་་
ཕན་གདགས་བྱ་འདོགས་བྱེད་མི་སྲིད་པས་མ་ཡིན་ནོ། །གཉིས་པ་དངོས་མེད་ལས་
དངོས་པོ་སྐྱེ་བ་མི་འཐད་དེ་རི་བོང་ལ་ཡང་བུམ་པ་ཨེ་དེ་བ་སྐྱེ་བར་ཐལ་བས་སོ།
དངོས་མེད་འཇིག་པ་ལས་དངོས་པོ་འབྱུང་བ་མི་སྐྱེ་ཞེས་པའོ། །གསུམ་པ་དངོས་པོ་
འབྱུང་བ་ལས་དངོས་མེད་འཇིག་པ་མི་སྐྱེ་སྟེ། བུམ་པ་ལས་རི་བོང་རྭ་ཡང་འབྱུང་
བར་ཐལ་བས་སོ། །བཞི་པ་འཇིག་པ་དངོས་མེད་ལས་འཇིག་པ་དངོས་མེད་མི་སྐྱེ་
སྟེ༑ རི་བོང་གི་རྭ་ལས་མོ་གཤམ་གྱི་བུ་སྐྱེ་བར་ཐལ་བས་ཞེས་པའོ། །གཞན་ཡང་
དངོས་པོ་རང་དང་གཞན་དང་གཉིས་ཀ་དང་གཉིས་ཀ་མ་ཡིན་པ་མུ་བཞི་ལས་སྐྱེ་བ་
མི་འཐད་ཅེས་པ་སྟོན་པ། དངོས་པོ་བདག་ལས་ཨེདེ་པ་སྟེ། རང་ལས་མི་སྐྱེ་སྟེ་རང་
ལས་གྲུབ་པས་ན་སྐྱེ་བ་དོན་མེད་པས་སོ། །གཞན་ལས་མི་སྐྱེ་སྟེ་གཞན་ཡིན་པར་
ཁྱད་མེད་པས་བུམ་པ་ལས་ཀྱང་སྣམ་བུ་སྐྱེ་བར་ཐལ་བས་སོ། །བདག་དང་གཞན་
གཉིས་ཀ་ལས་མི་སྐྱེ་སོ་སོར་སྐྱེ་བ་མི་འཐད་པར་གོང་དུ་བཀག་པས་སོ། །གཉིས་
ཀ་ལས་མ་ཡིན་པ་སྤངས་འགལ་ཡིན་པས་མ་གྲུབ་པས་ན། དེ་ལས་སྐྱེ་བ་མི་འཐད་
ཅེས་པའོ། །དོན་གཉིས་པ་འབྱུང་བ་དང་འཇིག་པ་དངོས་པོར་ཡོད་ན་ཉེས་པ་དང་
བཅས་པ་ཉིད་དུ་བསྒྲུབ་པ་ལ་གཉིས་ཏེ། མདོ་དང༌། རྒྱས་པའོ། །དང་པོ་ནི་དངོས་
༡༩༠

༄༅། །འབྱུང་འཇིག་བརྟག་པའི་རབ་བྱེད།
པོ་ཡོད་པར་ཨེ་དེ་པའི་ཚིག་ཤད་གཅིག་སྟེ། འབྱུང་བ་དང་འཇིག་པ་དངོས་པོ་་་་
བདེན་པར་ཡོད་ན་རྟག་པ་འམ་མི་རྟག་པ་གང་རུང་གཅིག་ཏུ་ཡོད་དགོས་ས་ན་་་་་
རྟག་པར་ཡོད་པར་འདོད་ན་རྟག་པར་ལྟ་བར་འགྱུར་ལ། མི་རྟག་པར་ཡོད་པར་
འདོད་ན་ཆད་ལྟར་འགྱུར་ཞེས་པའོ། །རྒྱས་པར་བཤད་པ་ལ་རྒོལ་བ་དང་དེའི་ལན་
གཉིས་ལས། དང་པོ་རྒོལ་བ་ཕྱོགས་སྔ་མ་དགོད་པ་ནི་དངོས་པོ་ཡོད་པར་ཁས་ཨེ་
དེ་པ་ཚིག་ཤད་གཅིག་སྟེ། འབྱུང་འཇིག་གི་དངོས་པོ་ཡོད་ཀྱང་རྟག་ཆད་དུ་མི་་་་་
འགྱུར་ཏེ། འབྲས་བུ་འབྱུང་བས་ཆད་པ་མེད་ལ་རྒྱུ་འཇིག་པས་རྟག་པ་མེད་དེ། དེ་
ལྟ་བུའི་རྒྱུས་འབྲས་བུ་འབྱུང་འཇིག་གི་རྒྱུན་དེ་འཁོར་བ་ཡིན་པས་ན་འཁོར་བ་་་་
བདེན་པར་ཡོད་ཀྱང་རྟག་ཆད་དུ་མི་འགྱུར་ཞེ་ན་ཞེས་པའོ། །ལན་ལ་དོན་བཞི་སྟེ་
རྒྱུ་ལ་ཆད་པ་ཉིད་དུ་ལྟ་བར་ཐལ་བའི་ཉེས་པ་དགོད་པ་དང་། རྒྱུ་འབྲས་གཉིས་ཀ་
ལ་རྟག་པར་ལྟ་བ་ཉིད་དུ་ཐལ་བའི་ཉེས་པ་དགོད་པ་དང་། འབྲས་བུ་མྱ་ངན་ལས་
འདས་པའི་དུས་ན་ཆད་པར་ལྟ་བར་ཐལ་བའི་ཉེས་པ་དགོད་པ་དང༌། འཁོར་བའི་
རྒྱུ་ནི་དོན་དམ་པར་མ་གྲུབ་པར་བསྟན་པའོ། །དང་པོ་སྟོན་པ་གལ་ཏེ་འབྲས་བུ་རྒྱུའི་
ཨེ་དེ་པ་ཚིག་ཤད་གཅིག་སྟེ། གལ་ཏེ་འབྲས་བུ་འབྱུང་བ་དང་རྒྱུ་འཇིག་པའི་རྒྱུན་དེ་
སྲིད་པར་འཁོར་བ་ཡིན་པར་འདོད་ན་འབྲས་བུ་ལ་ཆད་པ་མེད་ཁོངས་སུ་ཅུག་་་་་
ཀྱང་། རྒྱུ་ཞིག་པ་ཡང་མི་སྐྱེ་བའི་ཕྱིར་རྒྱུའི་རྒྱུན་ཆད་པར་ཐལ་པས་ཞེས་པའོ། །
གཉིས་པ་རྒྱུ་འབྲས་གཉིས་ཀ་རྟག་པར་ལྟ་བར་ཐལ་ཞེས་པ་དངོས་པོ་ངོ་བོ་ཉིད་་་་་
ཡོད་ན་ཞེས་པའི་རྐང་པ་གཉིས་ཏེ། གཞན་ཡང་འབྱུང་འཇིག་གི་དངོས་པོ་ངོ་བོ་ཉིད་
ཀྱིས་བདེན་པར་ཡོད་པར་འདོད་ན་རྒྱུ་འབྲས་གཉིས་ཅར་རྟག་པར་ཐལ་ཏེ། རང་
བཞིན་གཞན་དུ་འགྱུར་བ་མི་འཐད་པའི་ཕྱིར་ཏེ། དཔེར་ན་འཇིག་རྟེན་ལ་གྲགས་
༡༩༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པའི་དཔེ་མེ་ཚ་བའི་རང་བཞིན་དུ་གནས་པ་དེ་གྲང་བར་འགྱུར་བ་ཡང་མིརིགས་་་་་་་
པར་འགྱུར་བ་བཞིན་ནོ། །དེས་ན་རྒྱུ་འབྲས་གཉིས་ཅར་ལ་རྟག་པར་ལྟ་བར་ཐལ་
ཞེས་པའོ། །གསུམ་པ་འབྲས་བུ་མྱ་ངན་ལས་འདས་པ་ཐོབ་པའི་དུས་སུ་ཆད་པར་
ཐལ་ཏེ། སྔར་གྱི་འཁོར་བའི་རྒྱུན་བདེན་པར་འདོད་པ་དེར་འགགས་པས་ཏེ།
འཁོར་བའི་རྒྱུན་མ་འགགས་པར་དེ་མི་དམིགས་སོ། །འདོད་ཐོག་ཏུ་ཡང་མི་འཐད་
དེ༑ མྱ་ངན་འདས་པའི་དུས་ན་ཆད་དེ། མེད་པར་འདོད་ན་བསོད་ནམས་ཀྱི་འབྲས་
བུ་མྱ་ངན་ལས་འདས་པ་ཡིན་པ་ལ། དེ་མེད་པར་འདོད་པས་སྐུར་འདེབས་སུ་སོང
བས་ན་འབྲས་བུ་མྱ་ངན་ལས་འདས་པ་ཉིད་མི་འཐད་པར་ཐལ་པས་སོ། །དེས་ན་
མྱ་ངན་ལས་འདས་པ་ངེས་པར་ཁས་བླང་པར་བྱ་བ་ཡིན་པ་ལ། ཁྱེད་ལ་དེ་མེད་དེ་
ཆད་པར་ཐལ་ཞེས་པ་ནི་མྱ་ངན་ལས་འདས་ཞེས་པ་རྐང་པ་གཉིས་སོ། །བཞི་པ་
འཁོར་བའི་རྒྱུན་དོན་དམ་པར་མ་གྲུབ་ཅེས་སྟོན་པ་ནི་ཐ་མ་ཞེས་པ་སྟེ། པ་ར་ཧེ་ཏ
ན་རེ་སྤྱིར་སྲིད་པ་ལ་བཞི་སྟེ། འཆི་བའི་སྲིད་པ་དང༌། བར་མའི་སྲིད་པ་དང༌། སྐྱེ་
བའི་སྲིད་པ་དང༌། གནས་པའི་སྲིད་པའོ། །དེ་ལ་དང་པོ་ནི་འཆི་ག་མའི་ཕུང་པོའོ། །
གཉིས་པ་ནི་ཤི་ནས་བར་དོ་གྲུབ་པའོ། །གསུམ་པ་ནི་སྐྱེ་བ་ཕྱི་མར་དང་པོ་སྐྱེས་པའི་
ཕུང་པོའོ། །བཞི་པ་སྐྱེས་ནས་ཅི་སྲིད་མ་ཤིའི་བར་གྱི་རྒྱུན་གནས་པའོ། །དེ་ལྟ་བུའི་
སྲིད་པ་ལ་འཁོར་བའི་རྒྱུན་འཇོག་པ་ཡིན་པ་ལ། རྒྱུན་དེ་ལྟ་བུ་ཡོད་ན་འཆི་བའི་
སྲིད་པ་ལ་བརྟེན་ནས་ཕྱི་མའི་སྐྱེ་བའི་སྲིད་པ་འབྱུང་བ་བདེན་དགོས་པས་ན། འཆི་
བའི་སྲིད་པ་འགགས་ནས་སྐྱེ་བའི་སྲིད་པ་འབྱུང་ངམ། འོན་ཏེ་མ་འགགས་པར་
འབྱུང་ངམ། འཆི་བའི་སྲིད་པ་འགག་བཞིན་པ་ལས་སྐྱེ་བའི་སྲིད་པ་སྐྱེ་བཞིན་པ
འབྱུང་བར་འདོད། དང་པོ་འགོག་པ་ཐ་མ་ཨེ་དེ་པ་སྟེ། འཆི་བའི་སྲིད་པ་འགགས་
༡༩༢

༄༅། །འབྱུང་འཇིག་བརྟག་པའི་རབ་བྱེད།
པ་ནི་ཡོད་པ་དོན་བྱེད་པ་ཐམས་ཅད་ཀྱིས་སྟོང་བ་ཡིན་པའི་ཕྱིར་དེ་ལས་སྐྱེ་བའི་་
སྲིད་པ་འབྱུང་བར་མི་འཐད་ཅེས་པའོ། །བརྟག་པ་གཉིས་པ་འགོག་པ་ཐ་མ་
འགགས་ཞེས་པ་གཉིས་ཏེ། འཆི་བའི་སྲིད་པ་མ་འགགས་པ་ལས་སྐྱེ་བའི་སྲིད་པ་
འབྱུང་བར་མི་འཐད་དེ་མིའི་སྲིད་པ་མ་འགགས་པར་ལྷའི་སྲིད་པ་གྲུབ་པ་གང་ཟག་་
གི་རྒྱུད་གཅིག་མ་མི་སྲིད་པའི་ཕྱིར་ཞེའོ། །གསུམ་པ་འགོག་པ་གལ་ཏེ་ཐ་མ་སོགས་
པ་སྟེ། འཆི་བའི་སྲིད་པ་འགག་བཞིན་པ་ལས་སྐྱེ་བའི་སྲིད་པ་སྐྱེ་བཞིན་པ་འབྱུང་
ཞེས་འདོད་ན། དངོས་པོ་ལ་འགགས་པ་དང་མ་འགགས་པ་ལས་འགག་བཞིན་པ་
སྣང་དུ་རུང་བ་ལས་མ་དམིགས་པས་ན་མ་གྲུབ། དེ་བཞིན་དུ་སྐྱེས་པ་དང་མ་སྐྱེས་
པ་གཉིས་ལས་སྐྱེ་བཞིན་པ་མ་གྲུབ་ཀྱང་། གྲུབ་ཏུ་བཅུག་ན་ཡང་འགག་བཞིན་པ་
དང་སྐྱེ་བཞིན་པ་གཉིས་དུས་མཉམ་པ་ཡིན་ལ། དེ་གཉིས་ཀྱང་རྒྱུ་འབྲས་སུ་འདོད་
པས་ཐ་དད་དགོས་པས་ན་དུས་མཉམ་དུ་འགག་བཞིན་པ་སྐྱེ་བཞིན་པ་ལས་སུ་གྲུབ་
པར་འགྱུར་ལ། སྐྱེ་བཞིན་པ་ཡང་འགག་བཞིན་པ་ལས་གཞན་དུ་གྲུབ་པར་འགྱུར་
བར་འདོད་ཏོག་ཞེ་ན། དེ་གཉིས་དུས་མཉམ་དུ་ཐ་དད་དུ་གྲུབ་པའི་ཕྱིར་ཕན་ཚུན་དུ་
ལྟོས་པ་མེད་པས་རྒྱུ་འབྲས་མ་ཡིན་པར་འགྱུར་ཏེ། དཔེར་ན་བུམ་སྣམ་དུས་གཅིག་
ཏུ་ཐ་དད་དུ་གྲུབ་པ་ལ་རྒྱུ་འབྲས་མི་འཐད་པ་བཞིན་ཞེས་པའོ། །སྐྱོན་གཞན་ཡང་
སྐྱེ་བཞིན་པ་དང་འགག་བཞིན་པ་དུས་མཉམ་དུ་སྦྱོར་བ་ཡོད་པ་ཡིན་ན། མིའི་ཕུང་
པོ་ལྟ་བུ་གང་འཆི་བར་འགྱུར་བའི་དུས་དེར་ལྷ་ལྟ་བུའི་ཕུང་པོ་དུས་དེ་ཉིད་དུ་སྐྱེ་་་་
བའང་འབྱུང་བར་འགྱུར་ཏེ། དུས་གཅིག་ཏུ་མིའི་ཕུང་པོ་འཆི་བ་དང་ལྷའི་ཕུང་པོ་སྐྱེ་
བའང་གྲུབ་པར་ཐལ་ཏེ་ཅི་སྟོན་པ་གལ་ཏེ་འགག་བཞིན་ཞེས་པ་ཨེ་དེ་པའོ། །དོན་
བསྡུས་ཏེ་སྟོན་པ་དེ་ལྟར་དུ་དུས་གསུམ་སོགས་པ་སྟེ། དུས་གསུམ་དུ་སྲིད་པའི་རྒྱུན་
༡༩༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གོང་གི་རིགས་པ་དེས་མི་འཐད་པས་ན་དུས་གསུམ་དུ་རྒྱུ་འབྲས་འབྱུང་བ་དང་
འཇིག་པ་མ་གྲུབ་པས་ན། ཇི་ལྟར་སྲིད་པ་སྟེ་འཁོར་བའི་འབྱུང་སྟེ་མ་གྲུབ་ཅེས་་
པའོ། །འབྱུང་བ་དང་འཇིག་པ་བརྟག་པ་རྫོགས་སོ།། །།
༈ ཉི་ཤུ་གཉིས་པ་དེ་བཞིན་གཤེགས་པ་བརྟག་པ་ལ་དོན་གསུམ་ལས། ལེའུ་ཡི་
འབྲེལ་རྣམ་པར་གཞག་པ་ནི། གཞན་དག་འབྲས་བུ་སངས་རྒྱས་ཡོད་པའི་ཕྱིར་རྒྱུ་
འཁོར་བའི་རྒྱུན་ཡོད་དེ། འབྲས་བུ་དེ་ཐོབ་པ་ལ་སྐལ་བ་གྲངས་མེད་གསུམ་གྱི་བར་
དུ་འཁོར་བའི་རྒྱུན་ལ་ཚོགས་བསག་དགོས་པས་ན། འཁོར་བའི་རྒྱུན་མེད་ན་རྒྱུ་
ཚོགས་ཡུན་རིང་དུ་བསལ་མི་འཐད་པས་འབྲས་བུ་སངས་རྒྱས་མི་འབྱུང་བས་སོ། །
དེས་ན་གོང་དུ་འཁོར་བའི་རྒྱུན་དགག་པ་མི་འཐད་དེ། ཡོད་ཅེས་དོགས་པས་ཡོད་
པའི་གཏན་ཚིགས་མ་གྲུབ་ཅེས་བསྟན་པའི་ཕྱིར་དེའི་རྗེས་ལ་འདི་གསུངས་སོ། །
གཉིས་པ་གཞལ་བྱ་ཉེ་བར་དགོད་པ་ནི་དོན་གསུམ་གྱིས་སྟོན་ཏེ། གཟུགས་ཀྱི་སྐུ་
བརྟག་པ་དང་། ཆོས་ཀྱི་སྐུ་བརྟག་པ་དང༌། གཟུགས་ཀྱི་སྐུ་འགོག་པའི་རིགས་པ་དེ་
ཉིད་དངོས་པོ་གཞན་ལ་བསྒྲེ་བའོ། །དང་པོ་ལ་གསུམ་སྟེ། དེ་ཉིད་དང་གཞན་དུ་
བརྟགས་པའི་སྒོ་ནས་གཟུགས་དགག་པ་དང༌། ཉེ་བར་ལེན་པ་དང་ཉེ་བར་བླང་བ་
ལ་བརྟག་པའི་སྒོ་ནས་སྐུ་གཉིས་མ་གྲུབ་པའོ། །གསུམ་པ་གཞུང་ཡི་གེ་སོ་སོའི་དོན་
གསུམ་ལས་དང་པོ་དེ་ཉིད་དང་གཞན་དུ་བརྟག་པའི་སྒོ་ནས་དགག་པ་སྟོན་པ་ནི་སྐུ་
མིན་ཨེ་དེ་པ་སྟེ། ཉན་ཐོས་སྡེ་པ་ལྟར་ན་སངས་རྒྱས་ཞེས་པ་ཕུང་པོ་ལྔའི་ཁྱད་པར་
གཅིག་ལ་འདོད་པས་ཉེ་བར་ལེན་པ་པོ་སངས་རྒྱས། ཉེ་བར་བླང་བར་བྱ་བ་ཕུང་
པོ་ཡིན་པ་ལ་ཕུང་པོ་དང་བདེ་གཤེགས་དེ་ཉིད་དེ་གཅིག་པར་ཡོད་དམ། ཐ་དད་
པར་ཡོད་དམ། དེ་གཉིས་རྟེན་དང་བརྟེན་པར་ཡོད་དམ། དེ་གཉིས་ལྡན་པར་ཡོད་
༡༩༤

༄༅། །དེ་བཞིན་གཤེགས་པ་བརྟག་པའི་རབ་བྱེད།
དམ། དེ་ཉིད་དང་གཞན་ཉིད་དུ་བརྗོད་དུ་མེད་པར་ཡོད། དེ་ལས་དང་པོ་འགོག་པ་
སྐུ་མིན་པ་ཞེས་པ་སྟེ། སྐུ་ནི་ཕུང་པོ་ལྔ་ལ་བྱ་སྟེ་དོན་ཕུང་པོ་མིན་ཞེས་འོང་ལ་ཡང་ཞེ་
ས་བྱས་པའོ། །དེས་ན་དེ་བཞིན་གཤེགས་པ་ཕུང་པོ་མ་ཡིན་ཏེ། དེ་གཉིས་གཅིག་
པ་མིན་ཏེ། གཅིག་ན་ཉེ་བར་ལེན་པ་པོ་སངས་རྒྱས་དང༌། བླང་བར་བྱ་བ་ཕུང་པོ་
གཅིག་པས་ན། ལས་དང་བྱེད་པ་པོ་གཅིག་ཏུ་ཐལ་ཏེ་མེ་དང་བུད་ཤིང་བརྟག་པའི་
སྐྱོད་བཞིན་ནོ། །དེ་གཉིས་གཅིག་པར་འདོད་ན་རྫ་མཁན་དང་རྫ་གཅིག་པར་ཐལ་
ལོ༑ ༑གཞན་ཡང་གཅིག་ན་བདག་ཆོས་རྟག་པར་བཤད་པའི་ཉེས་པ་ཕུང་པོ་དང་
བདག་གཅིག་ན་ཕུང་བདག་མི་རྟག་པར་ཐལ་བ་ལྟར་ཕུང་པོ་དང་བུ་ཏ་གཅིག་ན་མི་
རྟག་པར་ཐལ་བས་ཀྱང་གཅིག་མ་ཡིན་ནོ། །བརྟག་པ་གཉིས་པ་འགོག་པ་སྐུ་ལས་
གཞན་མ་ཡིན་ཞེས་པ་སྟེ། ཕུང་པོ་ལས་བུ་ཏ་གཞན་ཐ་དད་པ་མ་ཡིན་ཏེ། མེ་ལས་
བུད་ཤིང་གཞན་ཡིན་ན་བུད་ཤིང་མེད་པའི་མེ་ཡོད་པར་ཐལ་བ་ལྟར། ཕུང་པོ་མེད་
པའི་བུ་ཏ་ཡོད་པར་ཐལ་ན་དེ་མི་སྲིད་དོ། །གཞན་ཡང་བདག་དང་ཆོས་བརྟག་པར་
ཕུང་པོ་ལས་བདག་ཐ་དད་ན་བདག་ལ་མཚན་ཉིད་མེད་པར་ཐལ་ཞེས་པ་ལྟར།
ཕུང་པོ་ལས་ཐ་དད་པའི་བུ་ཏ་ལ་མཚན་ཉིད་མ་གྲུབ་པས་མཚན་ཉིད་མེད་ར་་་་་་་
འགྱུར་བས་གཞན་མ་ཡིན་ནོ། །ཕུང་པོ་དང་བུ་ཏ་རྟེན་དང་བརྟེན་པ་ཡིན་ནོ་ཞེ་ན།
དེ་འགོག་པ་དེ་ལ་སྐུ་ཞེས་སྨོས་ཏེ་བུ་ཏ་ལ་ཕུང་པོ་མི་རྟེན་ཏེ་མེད་ལ། ཕུང་པོ་དེར་བུ་
ཏ་དེ་མེད་དེ་དེ་ལ་དེ་མི་རྟེན་ནོ། །ཅིའི་ཕྱིར་ཞེ་ན་རྟེན་པ་ལ་མཁར་གཞོང་དང་རྒྱ་
ཤུག་ལྟར་ཐ་དད་པས་ཁྱབ་པ་ལ་གོང་དུ་དེ་གཉིས་ལས་ཐ་དད་བཀག་པས་ཐ་ད་་་་
མ་གྲུབ་པས་དེ་མི་འཐད་དོ། །ཕུང་པོ་དང་བུ་ཏ་ལྡན་པ་ཡོད་དོ་ཞེ་ན། དེ་འགོག་པ་
དེ་བཞིན་གཤེགས་པ་སྐུ་ལྡན་མིན་ཞེས་པ་གཉིས་ཏེ། ལྡན་པ་ལ་ཐ་དད་པའི་ལྡན
༡༩༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པ་ལྷ་སྦྱིན་བ་ཁྲ་མོ་ཅན་ལྟ་བུ་འམ། ཐ་མི་དད་པའི་ལྡན་པ་ལྷ་སྦྱིན་རྣ་བ་འཕྱང་བ་
ཅན་ལྟ་བུ་ཡིན་པ་ལ། དེ་གཉིས་ཅར་མི་འཐད་དེ་ཅིའི་ཕྱིར་ཞེ་ན། གོང་དུ་ཕུང་པོ་
དང་བུ་ཏ་ཐ་དད་པ་དང་ཐ་མི་དད་པ་གཉིས་ཅར་བཀག་པའི་ཕྱིར་རོ། །དེས་ན་དེ་
བཞིན་གཤེགས་པ་གང་ཡིན་ཏེ་མ་གྲུབ་ཅེས་པའོ། །བུ་ཏ་དང་ཕུང་པོ་ལས་དེ་ཉིད་
དང་གཞན་དུ་བརྗོད་དུ་མེད་པར་ཡོད་དོ་ཞེ་ན། གལ་ཏེ་ཨེདེ་པ་སྨྲོས་ཏེ། དེ་ལྟར་
འདོད་ན་བུ་ཏ་ངོ་བོ་ཉིད་ལས་མེད་པར་གྲུབ་སྟེ། ཅིའི་ཕྱིར་ཞེ་ན། དངོས་པོའི་ཆོས་
ཡིན་ན་ཕུང་པོའི་ངོ་བོར་ཡོད། ཡང་ན་དེ་ལས་གཞན་དུ་ཡོད་དགོས་པ་ལས་དེ་ཉིད་
ཀྱང་མ་ཡིན་གཞན་ཡང་མ་ཡིན་པར་འདོད་པའི་ཕྱིར་རོ། །བུ་ཏ་ཕུང་པོའི་ངོ་བོར་
མེད་ཀྱང་ཕུང་པོ་ལས་གཞན་གྱི་ངོ་བོར་ཡོད་དོ་ཞེ་ན། ངོ་བོ་ཉིད་ལས་ཞེས་པ་་་་་
གཉིས་སྨོས་ཏེ། བུ་ཏའི་རང་གི་ངོ་བོ་ཉིད་མ་གྲུབ་པར་ཕུང་པོ་ལས་གཞན་གྱི་དངོས་
པོར་ག་ལ་ཡོད་དེ་ཡོད་པར་མི་འཐད་ཅེས་པའོ། །བུ་ཏ་དེ་གཞན་ཕུང་པོའི་དངོས་པོ་
ལ་བརྟེན་ནས་གྲུབ་པས་ན་ཡོད་དོ་ཞེ་ན། གང་ཞིག་ཨེ་དེ་པ་སྟེ། བུ་ཏའི་ངོ་བོ་ཉིད་
མ་གྲུབ་པས་ན་དེ་ལ་ལྟོས་ནས་ཕུང་པོ་གཞན་དུ་མི་འགྲུབ་པས་གཞན་ལ་བན་་་་་་
ནས་བུ་ཏའི་བདག་ཉིད་མི་འགྲུབ་བོ་ཞེས་པའོ། །རང་གི་ངོ་བོ་མ་གྲུབ་པ་དེ་བུ་ཏར་
མི་འཐད་ཅེས་པའོ། །གང་ཞིག་བདག་ཉིད་ཨེ་དེ་པའོ། །གཞན་གྱི་དངོས་པོར་ཡོད་
དོ་ཞེ་ན། དེ་ལྟར་བུ་ཏའི་ངོ་བོས་མ་གྲུབ་པས་ཕུང་པོ་ལས་གཞན་གྱི་དངོས་པོར་མི་
འཐད་ཅེས་པ་གལ་ཏེ་ངོ་བོ་ཉིད་ཅེས་པ་གཉིས་སོ། །རང་གཞན་གྱི་དངོས་པོར་མ་
གྲུབ་ཀྱང་དངོས་པོ་ཙམ་དུ་ངུ་ཏུ་ཡོད་དོ་ཞེ་ན། ངོ་བོ་ཉིད་དང་ཨེ་དེ་པ་གཉིས་སྨོས་
ཏེ༑ རང་གི་ངོ་བོ་དང་གཞན་གྱི་དངོས་པོ་ལས་མ་གཏོགས་པའི་དངོས་པོ་མེད་དེ་
ཕུང་གསུམ་གཞན་མེད་པས་མི་འཐད་ཅེས་པའོ། །དོན་གསུམ་པ་ཉེ་བར་ལེན་པ་པོ་
༡༩༦

༄༅། །དེ་བཞིན་གཤེགས་པ་བརྟག་པའི་རབ་བྱེད།
དང་ཉེ་བར་བླང་པ་ལ་བརྟག་པའི་སྒོ་ནས་གཟུགས་སྐུ་དོན་དམ་དུ་མ་བ་པ་ལ་་་་་་
གསུམ་སྟེ། ཉེ་བར་ལེན་པ་པོ་ལ་བརྟགས་ཏེ་བདེ་བར་གཤེགས་པ་དོན་དམ་དུ་མ་
གྲུབ་པ་དང༌། ཉེ་བར་བླང་བ་ལ་བརྟགས་ཏེ་ཕུང་པོ་དོན་དམ་དུ་མ་གྲུབ་པ་དང༌། དེ་
གཉིས་ཀྱི་དོན་བསྡུས་པའོ། །དང་པོ་སྟོན་པ་གལ་ཏེ་ཕུང་པོ་མ་བརྟེན་པར་ཨེ་དེ་
པའི་ཚིག་ཤད་བཞི་སྟེ། ཉེ་བར་ལེན་པ་པོ་ནི་དེ་བཞིན་གཤེགས་པ། ཉེ་བར་བླང་
བར་བྱ་བ་ནི་སངས་རྒྱས་ཏེ། ཕུང་པོའི་ཁྱད་པར་མཚན་དང་དཔེ་བྱད་དུ་ལྡན་པ་
ཡིན་པས། དེ་བཞིན་གཤེགས་པས་ཕུང་པོ་དེ་ལྟ་བུ་ལེན་ན། ཕུང་པོ་ལ་མ་ལྟོས་་
པར་ཉེ་བར་ལེན་པས་དེ་བཞིན་གཤེགས་པ་སྔར་གྲུབ་ནས་ལེན་ནམ་མ་གྲུབ་པར་་་་
ལེན། མ་གྲུབ་ན་ཉེ་བར་ལེན་པ་པོར་མི་འཐད་དོ། །ཕུང་པོ་ལ་མ་བརྟེན་པར་སྔར་
གྲུབ་ནས་ལེན་ནོ་ཞེ་ན། དེ་འགོག་པ་གལ་ཏེ་ཨེ་དེ་པ་སྟེ། མ་བརྟེན་པར་ཉེ་བར་
ལེན་པ་པོ་གྲུབ་ན་ཉེ་བར་ལེན་པ་པོ་དེ་དང་སྡོད་ཉེ་བར་བླང་བ་ཕུང་པོའི་རྟེན་དུ་་་་་་་
འགྱུར་ཞིང་། ཉེ་བར་བླང་བར་བྱ་བ་ཕུང་པོ་ཡང་ཉེ་བར་ལེན་པ་པོ་དེ་ལ་བརྟེན་ནས་
འབྱུང་ལ། རེག་པ་ལ་ཉེ་བར་བླང་བར་བྱ་བ་ཕུང་པོ་ལ་མ་བརྟེན་པའི་ཉེ་བར་ལེན་
པ་པོ་དེ་བཞིན་གཤེགས་པ་མ་གྲུབ་སྟེ། དེ་ནི་ཕུང་པོའི་ཁྱད་པར་ལ་འཇོག་པས་སོ།།
དེས་ན་ཉེ་བར་ལེན་པ་ཉིད་མ་གྲུབ་པས་དེས་ཕུང་པོ་ཉེ་བར་ལེན་པ་མི་འཐད་ཅེས་་
པའོ། །ཉེ་བར་ལེན་པ་པོ་ལ་ལྟོས་ནས་ཕུང་པོ་ཉེ་བར་བླང་པར་བྱ་བ་འཇིག་པ་ཡིན་
པ་ལ་ཉེ་བར་ལེན་པ་པོ་མ་གྲུབ་པས་ཕུང་པོ་ཉེ་བར་བླང་པར་བྱ་བ་མ་གྲུབ། དེས་ན་
བདེ་གཤེགས་ལེན་པ་པོར་མ་གྲུབ་ན་ཕན་ཚུན་རྟེན་པས་ཉེས་པ་ཆགས་ཞེས་སྟོན་པ་
ཉེ་བར་བླང་བ་མ་ཡིན་ན་ཨེ་དེ་པ་སྟེ། ཕན་ཚུན་ཉེས་པས་གཉིས་ཀ་མ་གྲུབ་པས་ཉེ་
བར་ལེན་པ་པོར་མེད་པ་དེ་བཞིན་གཤེགས་པ་ནི་མ་གྲུབ་ཅེས་པའོ། །དེ་བཞིན་་
༡༩༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཤེགས་པ་མེད་པ་ཅིའི་ཕྱིར་ཞེ་ན། རྣམ་པ་ལྔ་ཨེ་དེ་པ་སྟེ། གོང་དུ་ཕུང་པོ་དང་
གཅིག་གམ་ཐ་དད་དམ། རྟེན་དང་བརྟེན་པ་འམ་ཕན་ཚུན་ལྡན་པ་སྟེ། ལྔས་བཙལ་
ན་ཏ་ཐ་གང་ཞིག་ཕུང་པོ་དེ་ཉིད་དུ་ཡང་མེད་ཕུང་པོ་ལས་གཞན་དུ་ཡང་མེད་པའི་་་་
ཕྱིར་ཉེ་བར་ལེན་པ་པོར་མི་འཐད་ཅེས་པའོ། །དོན་གཉིས་པ་ཉེ་བར་བླང་བ་ལ་་
བརྟག་པ་བྱས་པའི་སྒོ་ནས་ཕུང་པོ་དོན་དམ་དུ་མ་གྲུབ་ཅེས་པ། གང་ཞིག་ཉེ་བར་
བླང་བ་དེ་ཨེདེ་པ་ཚིག་ཤད་གཅིག་སྟེ། ཉེ་བར་བླང་བར་བྱ་བ་ཕུང་པོ་ནི་རྒྱུ་དང་
རྐྱེན་ལས་མ་སྐྱེས་པར་ཡོད་དམ། རྒྱུ་དང་རྐྱེན་ལས་སྐྱེས་ནས་ཡོད། རྒྱུ་རྐྱེན་ལས་མ་
སྐྱེས་པའི་དངོས་པོར་ཡོད་པར་འདོད་ན་རི་བོང་རྭ་ཡང་ཡོད་པར་ཐལ་ཏེ། རྒྱུ་རྐྱེན་
ལས་མ་སྐྱེས་པར་ཁྱད་མེད་པས་སོ། །བརྟག་པ་གཉིས་པར་འདོད་ན་ངོ་བོ་མེད་པར་
གྲུབ་སྟེ། གང་དང་གང་རྒྱུ་དང་རྐྱེན་ལས་སྐྱེས་པ་དེ་ནི་ངོ་བོ་ཉིད་ཀྱིས་བདེན་པར
མེད་དེ་སྒྱུ་མའི་རྟ་གླང་ཨེ་དེ་པ་བཞིན་ནོ། །ཉེ་བར་བླང་པར་བྱ་བ་ཕུང་པོ་དེ་ཡང་རྒྱུ་
དང་རྐྱེན་ལས་སྐྱེས་པས་ངོ་བོ་ཉིད་མེད་པར་གྲུབ་ཅེས་པའོ། །ཕུང་པོ་རྒྱུ་རྐྱེན་གཞན་
གྱི་དངོས་པོ་ལས་སྐྱེས་ནས་ཡོད་དོ་ཞེ་ན། བདག་གི་དངོས་ཞེས་པ་གཉིས་སྤྲོས་ཏེ་
ཕུང་པོ་རང་གི་ངོ་བོས་མེད་པ་དེ་བཞིན་གྱི་དངོས་པོ་ལས་ཡོད་པར་མི་འགྱུར་ཏེ། མོ་
གཤམ་གྱི་བུ་རང་གི་ངོ་བོས་མེད་པ་དེ་རྒྱུ་རྐྱེན་ལས་ཡོད་པར་མི་འཐད་པ་དང་འདྲད་་་་
ཞེས་པའོ། །དོན་གསུམ་པ་ཉེ་བར་ལེན་པ་པོ་དང༌། ཉེ་བར་བླང་བ་མ་གྲུབ་པའི་
མཇུག་བསྡུས་ཏེ་སྟོན་པ་ནི། དེ་ལྟར་ཉེ་བར་བླང་པ་ཨེ་དེ་པ་སྟེ་སྟོང་པས་ཞེས་པ་ཉེ་
བར་བླང་བར་བྱ་བའི་ཕུང་པོ་སྟོང་བས་ན་དེ་ལ་ལྟོས་པའི་ཉེ་བར་ལེན་པ་པོ་བུ་ཏ་་་་་
སྟོང་བས་ན། དེ་ཉེ་བར་ལེན་པ་པོར་ཇི་ལྟར་འདོགས་པར་འགྱུར་ཏེ་མ་གྲུབ་ཅེས་
པའོ། །དོན་གཉིས་པ་ཆོས་སྐུ་བརྟག་པ་ལ་གཉིས་ཏེ། ཆོས་སྐུའི་མཚན་ཉིད་སྤྲོས་པ་
༡༩༨

༄༅། །དེ་བཞིན་གཤེགས་པ་བརྟག་པའི་རབ་བྱེད།
ཐམས་ཅད་དང་བྲལ་བའི་རང་བཞིན་ཡང་དག་པ་ཡིན་པར་བསྟན་པ་དང་། ལུང་དུ་
མ་བསྟན་པའི་མཚན་ཉིད་གྲུབ་པ་བསྟན་པའོ། །དེ་ལ་ཆོས་སྐུ་ནི་སྤྲོས་པ་ཐམས་ཅད་
དང་བྲལ་བའི་མཚན་ཉིད་ཅིར་ཡང་མ་གྲུབ་པ་ཡིན་པས། དེའི་མཚན་ཉིད་སྟོན་པ་
ལས་འགོག་པར་མི་བྱེད་དེ་དགག་བྱ་མ་གྲུབ་པས་སོ། །དེ་ལ་མཚན་ཉིད་དང་པོ་
སྟོན་པ་སྟོང་ངོ་ཨེ་དེ་པ་སྟེ། ཉན་ཐོས་སྡེ་པ་དག་ན་རེ་དེ་སངས་རྒྱས་ལ་དད་ཅིང་
དོན་དུ་གཉེར་བ་ཡོད། ཁྱོད་ཀྱིས་སངས་རྒྱས་སྟོང་པར་བཤད་པས་བུ་ཏ་ལ་དད་པ་
བཟློགས་པས་མི་རིགས་སོ་ཞེ་ན་ཞེས་རྒོལ་བ་ལ། ཀླུ་གྲུབ་ཀྱིས་བུ་ཏ་སྟོང་པར་་
བཤད་པ་དེ་ངས་བཤད་པ་མིན་བུ་ཏ་ཉིད་ཀྱིས་ཕ་རོལ་ཕྱིན་པའི་མདོ་ལས་མྱ་ངན་་་་་
ལས་འདས་པ་ཡང་སྒྱུ་མ་ལྟ་བུའོ། །དེ་ལས་ལྷག་པའི་ཆོས་ཤིག་ཡོད་ན་ཡང་སྒྱུ་མ་
ལྟ་བུའོ་ཞེས་གསུངས་ཏེ་སྟོང་པར་བཤད་པས་ན་ངས་ཉེས་པ་མ་ཡིན་ཞེས་དགོངས་་
ནས་གཟུགས་སྐུ་བཀག་པ་སྟེ། དེ་དོན་དམ་པར་མ་གྲུབ་པ་ལ་ཡོད་པར་འདོད་པས་
ཁྱེད་སླར་ཡང་བུ་ཏ་ལ་ལོག་པར་ཞུགས་པའོ། །ཆོས་ཀྱི་སྐུ་སྤྲོས་པ་དང་བྲལ་བ་ནི་
མེད་ཅེས་མི་འགོག་གོ །འོ་ན་ཆོས་སྐུའི་མཚན་ཉིད་ཅི་ཞེ་ན། ཞེས་པའི་ལན་དུ་
བརྗོད་མི་ནུས་མོད་ཀྱི་བརྗོད་ན་ཆོས་སྐུ་མཚན་ཉིད་འདི་ལྟ་བུ་ཡིན་ཞེས་གསུངས་པ་་
སྟེ༑ སྟོང་བ་དང་མི་སྟོང་བ་དང་གཉིས་ཀ་དང་གཉིས་ཀ་མ་ཡིན་པའི་མཐའ་བཞི་
དང་བྲལ་བའི་ཆོས་དྲི་མ་མཐའ་དག་དང་བྲལ་བ་ཡིན་ཞེས་པའོ། །གཉིས་པ་ལུང་དུ་
མ་བསྟན་པའི་མཚན་ཉིད་ཟབ་པ་ནི་ལུང་མ་བསྟན་གྱི་ལྟ་བ་བཅུ་བཞི་དང་བྲལ་བ་་་་
སྟེ༑ དེ་སྟོན་པ་རྟག་དང་ཨེ་དེ་པ་སྟེ། རྐང་པ་དང་པོ་གཉིས་ཀྱིས་བདག་དང་འཇིག་
རྟེན་རྟག་མི་རྟག་གཉིས་ཀ་མ་ཡིན་པ་བཞི་དང་བྲལ་བར་བསྟན། མཐའ་དང་་་་་
སོགས་པ་གཉིས་ཀྱིས་བདག་དང་འཇིག་རྟེན་མཐའ་ཡོད་མཐའ་མེད། གཉིས་ཀ་
༡༩༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གཉིས་མ་ཡིན་ཞེས་པ་བཞི་དང་བྲལ་བར་བསྟན། གང་ཞི་ཨེ་དེ་པའི་ཚིགས་བཅད་
གཉིས་ཀྱིས་དེ་བཞིན་གཤེགས་པ་ཤི་ཕན་ཅད་ཡོད་དམ་མེད་དམ་ཞེས་པའི་ལྟ་བ་་་་
གཉིས་ལས་གྲོལ་བར་བསྟན་ཏེ། གང་གིས་ཞེས་པ་ཉན་ཐོས་སྡེ་བ་གང་དག་གོ །
འཛིན་སྟུག་ཅེས་པ་ནི་དངོས་པོར་འཛིན་པ་སྟུག་པོ་དང་ལྡན་པས་དེ་བཞིན་
གཤེགས་པ་དངོས་པོར་བཟུང་བར་གྱུར་ནས། བུ་ཏུ་སངས་རྒྱས་ཏེ་ཐ་མ་མྱ་ངན་
ལས་འདས་པ་ན་ཡོད་དམ་མེད་དམ་ཞེས་རྟོག་པར་བྱེད་ན། རྟོག་པ་དེ་གཉིས་མི་
རིགས་ཏེ། དེ་བཞིན་གཤེགས་པ་དངོས་པོར་མ་གྲུབ་སྟེ་ངོ་བོ་ཉིད་ཀྱིས་སྟོང་བ་ལ་
ཡོད་མེད་ཀྱི་ཁྱད་པར་བརྟག་པར་མི་འཐད་ཅེས་པའོ། །དེ་བཞིན་གཤེགས་པ་ནི་
གྲོངས་ཕན་ཅད་ཡོད་མེད་གཉིས་ཀ་གཉིས་ཀ་མ་ཡིན་པའམ་ཞེས་པ་གཉིས་དང༌།
བདག་དང་སྲོག་གཅིག་གམ་བདག་དང་སྲོག་གཞན་ཡིན་ནམ་ཞེས་རྟོག་པ་གཉིས་་་་
ཏེ༑ བཞི་ལས་བུ་ཏའི་ཆོས་སྐུ་གྲོལ་བར་སྟོན་པ་གང་དག་བུ་ཏ་ཨེ་དེ་པ་སྟེ། བུ་ཏའི་
ཆོས་སྐུ་སྤྲོས་པའི་མཐའ་ཐམས་ཅད་དང་བྲལ་བ་རྟག་ཏུ་དེ་ལྟར་གནས་ཀྱི་གཞན་དུ་་
མི་འགྱུར་བས་ཟག་པ་མེད་པ་ལ་དངོས་པོར་ཞེན་པ་གང་དག་སྤྲོས་པ་མེད་བཞིན་དུ་
བུ་ཏ་ཤི་ཕན་ཅད་ཡོད་མེད་ཨེ་དེ་པ་བཞིར་སྤྲོས་པའི་སྒོ་ནས་བློ་ཉམས་པ་དེ་དག་་
གིས་བུ་ཏའི་ཆོས་སྐུ་མ་མཐོང་ཞེས་པའོ། །དོན་གསུམ་པ་གཟུགས་སྐུ་འགོག་པའི་
རིགས་པ་དེ་དངོས་པོ་ཐམས་ཅད་ལ་བསྒྲེ་བ་སྟོན་པ་ནི་དེ་བཞིན་གཤེགས་པའི་ཨེ་་་་
དེ་པ་སྟེ། གཟུགས་སྐུ་འགོག་པའི་རིགས་པས་དེ་བཞིན་གཤེགས་པའི་དངོས་པོ་ནི་
དངོས་པོ་མེད་པ་སྟོང་པར་གྲུབ་ལ། རིགས་པ་དེ་ཉིད་ཀྱིས་འགྲོ་བ་ཕྱི་སྣོད་དང་ནང
བཅུད་ཀྱི་འཇིག་རྟེན་ལ་ལུས་པ་ཡང་ངོ་བོ་མེད་པ་སྟོང་པ་ཉིད་དུ་འགྲུབ་སྟེ། དེ་་
བཞིན་གཤེགས་པ་དང་འགྲོ་བ་སྟོང་པར་རང་བཞིན་མེད་ཅེས་པའོ། །དེ་བཞིན་་
༢༠༠

༄༅། །ཕྱིན་ཅི་ལོག་བརྟག་པའི་རབ་བྱེད།
གཤེགས་པ་བརྟག་པ་རྫོགས་སོ།། །།
༈ ཉི་ཤུ་གསུམ་པ་ཕྱིན་ཅི་ལོག་བརྟག་པ་ལ་དོན་གསུམ་ལས་ལེའུ་གོང་འོགི་་་་་་་
འབྲེལ་ནི་དེའི་འོག་ཏུ་འདི་སྟོན་པ་ལ་འབྲེལ་བ་ཅི་ཡོད་ཅེ་ན། བུ་ཏས་མདོ་ལས་
འདོད་ཆགས་སོགས་པ་གསུམ་ནི་རིམ་པ་བཞིན་སྡུག་པར་རྟོག་པ་དང་། མི་སྡུག་
པར་རྟོག་པ་དང༌། ཕྱིན་ཅི་ལོག་ཏུ་རྟོག་པ་དང་གསུམ་ལས་འབྱུང་བར་གསུངས་
པས་ན་རྒྱུ་ཉོན་མོངས་པ་ཡོད་པའི་ཕྱིར་འབྲས་བུ་འཁོར་བའི་རྒྱུན་ཡོད་པས་དེ་དག་་་་
མི་འཐད་ཅིང་དེའི་རྒྱུན་ཡོད་པས་རྒྱུན་ལ་ཚོགས་བསགས་པས་འབྲས་བུ་བུ་ཏ་ཡང་་
ཡོད་པས་དེ་དགག་པ་མི་འཐད་ཅེས་རྒོལ་བའོ། །དེ་ལྟར་དོགས་པའི་གཏན་ཚིགས་
ཉོན་མོངས་པ་ཡོད་པའི་གཏན་ཚིགས་མ་གྲུབ་ཅེས་བསྟན་པའི་དོན་དུ་དེའི་འོག་ཏུ་་་་
འདི་གསུངས་པ་དེ་ནི་འདོད་ཆགས་ཞེ་སྡང་ཨེདེ་པའི་ཚིག་བཅད་གཅིག་གི་དོན་ཡང་
ཡིན་ནོ། །གཉིས་པ་གཞལ་བྱ་ཉེ་བར་དགོད་པ་ནི་དོན་གསུམ་སྟེ། ཉོན་མོངས་པའི་
སྐྱེ་བ་མ་གྲུབ་པའི་སྒོ་ནས་ཉོན་མོངས་པ་དོན་དམ་དུ་མ་གྲུབ་པ་དང༌། སྒྲུབ་བྱེད་་
མེད་པའི་སྒོ་ནས་དོན་དམ་དུ་མ་གྲུབ་པ་དང༌། འཇིག་པ་མ་གྲུབ་པའི་སྒོ་ནས་དོན་
དམ་དུ་མ་གྲུབ་པའོ། །དང་པོ་ནི་གང་དག་སྡུག་པ་དང་ཨེ་དེ་པ་སྟེ། ཉོན་མོངས་པ་
དོན་དམ་པར་ངོ་བོ་ཉིད་ཀྱིས་སྐྱེས་ནས་ཡོད་ན་རྒྱུ་རྐྱེན་གཞན་ལ་ལྟོས་མི་དགོས་་་་་་
པར་ཐལ་ཏེ། ངོ་བོ་ཉིད་ཀྱིས་སྐྱེས་ནས་ཡོད་པས་སོ། །དཔེར་ན་ནམ་མཁའ་ངོ་བོ་
ཉིད་ཀྱིས་ཡོད་པས་རྒྱུ་རྐྱེན་ལ་མི་ལྟོས་པ་བཞིན་ནོ། །དེ་ལྟར་ཐལ་བ་ལས་མ་ཡིན་
ཏེ༑ རྒྱུ་རྐྱེན་ལ་ལྟོས་པར་འདོད་པའི་ཕྱིར་ངོ་བོ་ཉིད་ཀྱིས་སྐྱེས་ནས་གྲུབ་པ་མེད་དེ།
རྐྱེན་ལ་ལྟོས་པའི་ཕྱིར་རོ། །དེས་ན་ཉོན་མོངས་པ་ངོ་བོ་ཉིད་ཀྱིས་སྐྱེ་བ་མ་གྲུབ་ཀྱི་
རྒྱུ་རྐྱེན་ལ་ལྟོས་ནས་སྐྱེ་བས་དོན་དམ་པར་མ་གྲུབ་ཅེས་པའོ། །གཉིས་པ་སྒྲུབ་བྱེད་
༢༠༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཀྱི་ཚད་ལ་མེད་པས་ཉོན་མོངས་པ་དོན་དམ་པར་མ་གྲུབ་པ་ལ་གསུམ། བྱེད་པ་པོ་
མ་གྲུབ་པས་ཉོན་མོངས་པ་དོན་དམ་དུ་མ་གྲུབ་པ་དང་། རྒྱུ་མ་གྲུབ་པའི་སྒོ་ནས་
ཉོན་མོངས་པ་དོན་དམ་དུ་མ་གྲུབ་པ་དང༌། ཡུལ་མ་གྲུབ་པའི་སྒོ་ནས་ཉོན་མོངས་པ་
དོན་དམ་དུ་མ་གྲུབ་པའོ། །དང་པོ་ལ་གཉིས་ཏེ། བྱེད་པ་པོ་བདག་མ་གྲུབ་པས་
ཉོན་མོངས་པ་དོན་དམ་དུ་མ་གྲུབ་པ་དང་། སེམས་མ་གྲུབ་པས་ཉོན་མོངས་པ་དོན་
དམ་དུ་མ་གྲུབ་པའོ། །དེ་ལས་དང་པོ་སྟོན་པ་ནི་བདག་གིས་ཨེ་དེ་བའི་ཚིག་ཤད་
གཉིས་ཏེ། ཉོན་མོངས་པ་བྱེད་པ་པོ་བདག་ཡོད་པས་ན་ཉོན་མོངས་ཡོད་དོ་ཞེས་
རྒོལ་བའི་ལན་དུ་སྨོས་པ་སྟེ། བྱེད་པ་པོ་བདག་ཡོད་པའི་ཕྱིར་གྱི་གཏན་ཚིགས་མ་
གྲུབ་སྟེ། གོང་གི་བདག་དང་ཆོས་འགོག་པའི་རིགས་པས་ཕུང་པོ་དང་བདག་གཅིག་
ན་བདག་མི་རྟག་པར་ཐལ། ཐ་དད་པ་སྣང་དུ་རུང་བ་ལས་དམིགས་པས་བདག་མ་
གྲུབ་པར་རིགས་པ་དུ་མས་བསྒྲུབས་པས་ན་བདག་ཡོད་པ་མ་གྲུབ་ལ། དེ་མ་གྲུབ་
པས་ན་དེ་ལ་ལྟོས་ནས་འཇོག་པའི་བདག་མེད་པ་ཡང་མ་གྲུབ་བོ། །དེས་ན་བྱེད་པ་
པོ་བདག་མེད་པའི་ཕྱིར་ཉོན་མོངས་ཡོད་པར་མ་གྲུབ་ལ། དེ་མ་གྲུབ་པས་དེ་ལ་་
ལྟོས་པའི་ཉོན་མོངས་པ་མེད་པ་ཡང་མ་གྲུབ་ཅེས་པའོ། །ཉོན་མོངས་འདི་དག་ཨེ་དེ་
པ་སྟེ་དེ་ལྟར་བདག་མེད་པས་ཉོན་མོངས་པ་གང་གི་ཡིན་པའི་བྱེད་པ་པོ་བདག་དེ་་་་་
ཡང་མ་གྲུབ་ལ། བྱེད་པ་པོ་གང་ཡང་མེད་ན་ཉོན་མོངས་པ་ཅི་ཞིག་ཡོད་དེ་ཅུང་ཟད་
ཀྱང་མེད་ཅེས་པའོ། །བྱེད་པ་པོ་བདག་མེད་ཀྱང་སེམས་ཡོད་པའི་ཕྱིར་སེམས་ཀྱིས
ཉོན་མོངས་པ་བྱས་ནས། དེ་ནས་ཉོན་མོངས་པ་དེས་སེམས་ཉིད་ཉོན་མོངས་པར་
བྱེད་པ་ཡིན་ནོ་ཞེ་ན། རང་ལུས་ཨེ་དེ་པ་སེམས་བྱེད་པ་པོར་མ་གྲུབ་པར་སྟོན་ཏེ།
བྱེད་པ་པོས་ཉོན་མོངས་ཅན་སེམས་གཞིར་བཞག་ནས་ཉོན་མོངས་པ་དང་རྣམ་པ་་་་་་
༢༠༢

༄༅། །ཕྱིན་ཅི་ལོག་བརྟག་པའི་རབ་བྱེད།
ལྔར་མེད་ཅེས་བརྟགས་པའོ། །ཕྱེད་འོག་མས་ཉོན་མོངས་པ་གཞིར་བྱས་ནས་ཉོན་
མོངས་པ་ཅན་དང་རྣམ་ལྔར་མེད་ཅེས་བརྟགས་པའོ། །དེ་ལ་དང་པོ་རང་ལུས་ལྟ་
བཞིན་ཞེས་པ་ནི། ལྟ་བ་པོའི་བདག་ཉེ་བར་ལེན་པ་ནི་ཕུང་པོ་ལ་བདག་ཏུ་ལྟ་བར་
འདོད་པ་ལ་རྣམ་པ་ལྔར་བརྟགས་ན་མ་གྲུབ་སྟེ། བདག་དང་ཕུང་པོ་དེ་ཉིད་དང་་
གཞན་ཉིད་དང༌། རྟེན་དང་བརྟེན་པ་ལྡན་པ་ལྔར་ཡོད་པ་མི་འཐད་པ་བཞིན་ཞེས་
པའོ། །ཉོན་མོངས་པ་ཅན་ལས་སུ་བྱ་བའི་ཉོན་མོངས་པ་བྱེད་པ་པོ་ཡིན་པ་ལ།
ཉོན་མོངས་པ་ཅན་ཡོད་ན་ཉོན་མོངས་པ་དང་གཅིག་ཏུ་ཡོད་དམ། ཐ་དད་དུ་ཡོད་
དམ། ཕན་ཚུན་རྟེན་དང་བརྟེན་པར་ཡོད་དམ། ལྡན་པའི་ངོ་བོར་ཡོད། དེ་ལས་དང་
པོ་ལྟར་ན་བྱེད་པ་པོ་དང་ལས་གཅིག་ཏུ་ཐལ་བས་རྫ་་མཁན་དང་རྫ་མ་ཡང་གཅིག་་་
པར་ཐལ་ལོ། །གཉིས་པ་མ་ཡིན་ཏེ་ཉོན་མོངས་པ་ཅན་སེམས་ཉོན་མོངས་པ་ལས
ཐ་དད་པར་ཡོད་ན་སྣང་དུ་རུང་བ་ལས་མ་དམིགས་པས་དང་། ཐ་དད་དུ་ཡོད་ན་
ཉོན་མོངས་སེམས་ལས་ཐ་དད་པས་བེམ་པོར་ཐལ་བས་སོ། །གསུམ་པ་དང་བཞི་
པ་ཕན་ཚུན་དུ་རྟེན་དང་བརྟེན་པར་མེད་དེ། དེ་ལ་འཁར་གཞོང་དང་རྒྱ་ཤུག་ལྟར་ཐ་
དད་ཀྱིས་ཁྱབ་པ་ལ་ཐ་དད་གོང་དུ་བཀག་པས་སོ། །ལྔ་པ་ལྡན་པར་མེད་དེ་དེ་ལ་ཐ་
དད་པའི་ལྡན་པ་ལྷ་སྦྱིན་བ་ཁྲ་མོ་ཅན་དང་ཐ་མི་དད་པའི་ལྡན་པ་ལྷ་སྦྱིན་རྣ་
འཕྱང་བ་ཅན་ལྟ་བུ་ཡིན་པ་ལ། དེ་གཉིས་ཅར་མི་འཐད་དེ་ཉོན་མོངས་ཅན་སེམས་
དང་ཉོན་མོངས་གཉིས་ཐ་དད་དང་ཐ་མི་དད་གཉིས་ཀ་གོང་དུ་བཀག་པས་མ་གྲུབ་་་
པས་སོ་ཞེས་སོ། །བརྟག་པ་དེ་ལྔས་ཉོན་མོངས་གཞིར་བཞག་ནས། ཉོན་མོངས་
ཅན་སེམས་དང་གཅིག་པ་ཨེ་དེ་པ་མ་གྲུབ་པས་བྱེད་པ་པོ་སེམས་ཡོད་པའི་གཏན་་་་
ཚིགས་མ་གྲུབ་ཅེས་པའོ། །ཉོན་མོངས་པའི་རྒྱུ་སྡུག་པ་ལ་སོགས་པ་ཡོད་པའི་ཕྱིར་
༢༠༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འབྲས་བུ་ཉོན་མོངས་པ་ཡོད་དོ་ཞེ་ན། དེའི་ལན་དུ་དོན་གཉིས་པ་ཉོན་མོངས་པའི་
རྒྱུ་མ་གྲུབ་པའི་སྒོ་ནས་ཉོན་མོངས་དོན་དམ་དུ་མ་གྲུབ་པ་སྟོན་པ་ལ། མདོར་དང༌།
རྒྱས་པར་བཤད་པ་གཉིས་ལས་དང་པོ་སྟོན་པ་སྡུག་དང་ཨེ་དེ་པ་ཚིག་ཤད་གཅིགཅིག་་་་
སྟེ༑ སྡུག་པ་དང་མི་སྡུག་པ་དང་ཕྱིན་ཅི་ལོག་གི་རྟོག་པ་ཡོད་པའི་ཕྱིར་གྱི་གཏན་
ཚིགས་མ་གྲུབ་སྟེ། རྒྱུ་དེ་དག་ཡོད་ན་མ་སྐྱེས་པར་ཡོད་དམ་སྐྱེས་ནས་ཡོད། དང་པོ་
མི་འཐད་དེ་རི་བོང་རྭ་ཡང་ཡོད་པར་ཐལ་བས་སོ། །སྐྱེས་ནས་ཡོད་པར་འདོད་ན་
སྡུག་པར་འཛིན་པ་ཨེ་དེ་བ་སོ་སོའི་རིགས་མཐུན་སྔ་མ་ལས་སྐྱེས་ནས་ཡོད་དགོས་་་
པ་ལ། དེ་ལྟར་འདོད་ན་དེ་ཉིད་ཀྱིས་རྒྱུ་དེ་དག་ངོ་བོ་ཉིད་ཀྱིས་མེད་པར་གྲུབ་སྟེ་
གང་དང་གང་རྒྱུ་རྐྱེན་ལས་བྱུང་བ་དེ་ཐམས་ཅད་ངོ་བོ་ཉིད་ཀྱིས་བདེན་པར་མེད་དེ་་་
རྟ་གླང་བཞིན་ནོ། །སྡུག་པར་འཛིན་པ་ཨེ་དེ་པ་ཡང་རྒྱུ་རྐྱེན་ལས་སྐྱེས་པས་ངོ་བོ་
ཉིད་ཀྱིས་བདེན་པར་མ་གྲུབ་པར་འགྱུར་རོ། །གལ་ཏེ་ངོ་བོ་ཉིད་ཀྱིས་གྲུབ་ན་རྒྱུ་
རྐྱེན་ལ་ལྟོས་མི་དགོས་པར་ཐལ་ཏེ། ནམ་མཁའ་བཞིན་ནོ། །དེས་ན་རྒྱུ་དེ་དག་ངོ་
བོ་ཉིད་ཀྱིས་མ་གྲུབ་པར་དེ་དག་ལ་བརྟེན་ནས་ཉོན་མོངས་པ་འབྱུང་བར་མི་འཐད་་་
ཅེས་པའོ། །འདིའི་རྒྱས་བཤད་འོག་ནས་སྒྱུ་མའི་སྐྱེས་བུ་ཨེ་དེ་བས་སྟོན་ནོ། །དོན་
གསུམ་པ་སྟོན་པ་གཟུགས་ཨེ་དེ་པ་སྟེ། ཉོན་མོངས་པའི་ཡུལ་གཟུགས་ཨེ་དེ་པ་
དྲུག་ཡོད་པའི་ཕྱིར་ཡུལ་ཅན་ཉོན་མོངས་པ་ཡོད་དོ་ཞེ་ན། ཞེས་རྒོལ་བ་ནི་གཟུགས་
སྒྲ་ཨེ་དེ་པའི་ཚིག་བཅད་གཅིག་གོ །ལན་དུ་ཡུལ་ཡོད་པའི་གཏན་ཚིགས་མ་གྲུབ་
པའི་སྒོ་ནས་ཉོན་མོངས་དོན་དམ་དུ་མ་གྲུབ་ཅེས་པ་སྟོན་པ། གཟུགས་སྒྲ་ཨེ་དེ་པའི་
ཚིག་ཤད་གཉིས་ཏེ། ཡུལ་དྲུག་ནི་གོང་དུ་སྐྱེ་མཆེད་བརྟག་པར་རིགས་པ་དུ་མས་མ་
གྲུབ་པར་བཀག་ཟིན་པས་ན་འབའ་ཞིག་པ་སྟེ། མེད་བཞིན་དུ་སྣང་བ་སྟེ། དཔེར་
༢༠༤

༄༅། །ཕྱིན་ཅི་ལོག་བརྟག་པའི་རབ་བྱེད།
ན་དྲི་ཟའི་གྲོང་ཁྱེར་ལ་སོགས་པ་དང་འདྲ་བ་ཡིན་པས་ན་ཡུལ་ཡོད་པའི་གཏན་
ཚིགས་མ་གྲུབ་པས། ཡུལ་ཅན་ཉོན་མོངས་པ་དོན་དམ་དུ་མ་གྲུབ་ཅེས་པའོ། །གོང་
གི་རྒྱུ་མ་གྲུབ་པ་ལ་རྒྱས་པར་བཤད་པ་ལ་གཉིས་ཏེ། ཡུལ་གྱི་སྒོ་ནས་རྒྱུ་མ་གྲུབ་པ་
དང༌། ཕན་ཚུན་ལྟོས་པའི་ཉེས་པས་ཉོན་མོངས་པའི་རྒྱུ་མ་གྲུབ་པའོ། །དང་པོ་སྟོན་
པ་སྔུ་མའི་སྐྱེས་བུ་ཨེད་པའི་ཚིག་ཤད་གཅིག་སྟེ། ཉོན་མོངས་པའི་རྒྱུ་མ་གྲུབ་སྟེ།
རྒྱུ་དེ་དག་གི་ཡུལ་ངོ་བོ་ཉིད་ཀྱིས་བདེན་པར་མ་གྲུབ་པའི་སྒྱུ་མ་ལྟ་བུ་ཡིན་པའི་ཕྱིར།
ཉོན་མོངས་པའི་རྒྱུ་སྡུག་པར་འཛིན་པ་ཨེ་དེ་པ་དོན་དམ་དུ་ཡོད་པ་འབྱུང་བར་མི་་་་་
འཐད་པས་ཞེས་པའོ། །ཡང་ནི་ཞེས་པས་ཕྱིན་ཅི་ལོག་འབྱུང་བར་མི་འཐད་པར་
བསྟན་པའོ། །དོན་གཉིས་པ་ཕན་ཚུན་ལྟོས་པའི་ཉེས་པས་ཉོན་མོངས་པའི་རྒྱུ་མ་
གྲུབ་པ་ལ་གཉིས་ཏེ། འདོད་ཆགས་དང་ཞེ་སྡང་གི་རྒྱུ་གཉིས་ཕན་ཚུན་ལྟོས་པས་མ་
གྲུབ་པ་དང༌། གཏི་མུག་གི་རྒྱུ་དགག་པའོ། །དང་པོ་སྟོན་པ་གང་ལ་བརྟེན་ནས་མེད་
པའི་ཚིགས་བཅད་གསུམ་སྟེ། དང་པོས་མི་སྡུག་པ་ལ་ལྟོས་ནས་སྡུག་པར་འཛིན་པ་
ལ་མི་སྡུག་པ་ལ་ལྟོས་ནས་འཇོག་པ་ལས། མ་ལྟོས་པར་མ་གྲུབ་པས་ན་སྡུག་པ་མ་
གྲུབ་ཅེས་བསྟན་ཏོ། །ཚིགས་བཅད་གཉིས་པས་སྡུག་པ་ལ་ལྟོས་ནས་མི་སྡུག་པར་
འཇོག་ལ་ལྟོས་པ་སྡུག་པ་ཉིད་མི་སྡུག་པ་ལ་མ་ལྟོས་པར་མ་གྲུབ་པས་ན་མི་སྡུག་
པར་མ་གྲུབ་ཅེས་པའོ། །ཚིགས་བཅད་གསུམ་པས་རྒྱུ་གཉིས་པོ་མེད་པས་ན་འབྲས་
བུ་ཆགས་སྡང་དོན་དམ་དུ་ཡོད་པར་མི་འཐད་ཅེས་པའོ། །གཉིས་པ་གཏི་མུག་གི་རྒྱུ་
དགག་པ་ནི་གལ་ཏེ་མི་རྟག་ཨེ་དེ་པའི་ཚིག་བཅད་བཅུས་སྟོན་ཏེ། དེ་ལ་མ་རིག་
པའི་རྒྱུ་ཕྱིན་ཅི་ལོག་ནི་མི་རྟག་པ་ལ་རྟག་པར་འཛིན་པ། མི་གཙང་བ་ལ་གཙང་བར་
འཛིན་པ། སྡུག་བསྔལ་བ་ལ་བདེ་བར། བདག་མེད་པ་ལ་བདག་ཏུ་འཛིན་ལ། དེ་
༢༠༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དག་ལས་མ་རིག་པ་སྐྱེའོ་ཞེ་ན། རྒྱུ་ཕྱིན་ཅི་ལོག་དེ་དག་དོན་དམ་པར་མ་གྲུབ་སྟེ།
དེ་ལ་མི་རྟག་པ་རྟག་པར་ཕྱིན་ཅི་ལོག་ཡིན་ན། རྒྱུ་མཚན་གང་གིས་ཕྱིན་ཅི་ལོག་
ཡིན། རྟག་པ་མེད་པས་རྟག་འཛིན་ཕྱིན་ཅི་ལོག་ཡིན་ནོ་ཞེ་ན། དེ་ལྟ་ན་སྟོང་པ་ཉིད་
ལ་རྟག་པ་མེད་པས་སྟོང་པར་འཛིན་པ་ཁྱེད་ཕྱིན་ཅི་མ་ལོག་པར་འདོད་པ་ཡང་
ཕྱིན་ཅི་ལོག་ཏུ་ཐལ་ཏེ་རྟག་པ་མེད་པའི་ཕྱིར་རོ། །ཞེས་པའོ། །ཡང་ཁྱེད་མི་རྟག་པ་
ལ་མི་རྟག་པར་འཛིན་པ་ཕྱིན་ཅི་མ་ལོག་པར་འདོད་པ་ལ། དེ་ཡང་མི་འཐད་དེ།
རྟག་པར་འཛིན་པ་ཡང་ཕྱིན་ཅི་ལོག་ཏུ་ཐལ་ཏེ་མི་རྟག་པ་མེད་པའི་ཕྱིར་རོ། །ཞེས་
པ་གལ་ཏེ་མི་རྟག་པ་ཨེ་དེ་པ་སྟེ་ཕྱིན་ཅི་ལོག་དང་མ་ལོག་གཉིས་ཅར་མ་གྲུབ་པར་་་་
བཀག་པའོ། །རིགས་པ་དེས་གཙང་བར་འཛིན་པ་ཨེ་དེ་པའི་ཕྱིན་ཅི་ལོག་བྱིན་པོ་
ཡང་མ་གྲུབ་པར་བསྟན་ཏེ། མཚན་ཉིད་དང་ལྡན་པ་གཅིག་ལ་གནོད་པས་དེའི་་
རིགས་ཅན་ཀུན་སུན་བྱུང་བའོ། །འཛིན་པའི་བྱེད་པ་དང་བྱ་བ་དང་འཛིན་པ་པོ་དང་
ཡུལ་རྣམས་ཡོད་པའི་ཕྱིར། ཕྱིན་ཅི་ལོག་ཏུ་འཛིན་པ་དང་ཡང་དག་པར་འཛིན་པ་
ཡོད་དོ་ཞེ་ན། གཏན་ཚིགས་མ་གྲུབ་པར་སྟོན་པ་གང་གིས་འཛིན་པ་ཨེ་དེ་པ་སྟེ་་
གོང་དུ་འཛིན་པ་ཨེ་དེ་པའི་དངོས་པོ་ཀུན་མ་གྲུབ་པར་བཀག་པའི་རིགས་པས་དེ་་་་་
དག་མ་གྲུབ་སྟེ་ཉེ་བར་ཞི་བས་འཛིན་པ་ཙམ་མ་གྲུབ་པས་ཁྱད་པར་ཡང་དག་འཇིག་
པ་དང་། ཕྱིན་ཅི་ལོག་ཏུ་འཛིན་པ་མི་འཐད་པས་ཕྱིན་ཅི་ལོག་དང་ཕྱིན་ཅི་མ་ལོག་
པ་མི་འཐད་དེ། དཔེར་ན་བྲག་རྫོང་ལ་ཤིང་ཙམ་མེད་པར་ཤ་པ་ཨེ་དེ་བའི་ཁྱད་
པར་མི་གྲུབ་པ་བཞིན་ནོ་ཞེས་པའོ། །གཞན་ཡང་ཕྱིན་ཅི་ལོག་ཡིན་ན་ཕྱིན་ཅི་ལོག་
ཏུ་འགྱུར་བ་ཡོད་དམ། དེ་ལྟར་མ་གྱུར་བ་ལ་ཡོད་དམ། ཕྱིན་ཅི་ལོག་ཏུ་གྱུར་བཞིན་
པ་ལ་ཡོད་དེ་གསུམ་ཅར་མི་འཐད་ཅེས་ཕྱིན་ལོག་ཏུ་ཨེ་དེ་པ་སྟེ། ཕྱིན་ཅི་ལོག་ཏུ་
༢༠༦

༄༅། །ཕྱིན་ཅི་ལོག་བརྟག་པའི་རབ་བྱེད།
གྱུར་བ་ལ་ཕྱིན་ཅི་ལོག་ཡོད་པ་མི་སྲིད་དེ། བྱེད་པ་པོ་གཅིག་ལ་ཕྱིན་ཅི་ལོག་གི་བྱ་
བ་གཉིས་ཡོད་པར་ཐལ་བ་སྟེ། ཕྱིན་ཅི་ལོག་ཏུ་གྱུར་བྱས་པས་ཕྱིན་ཅི་ལོག་གི་བྱ་བ་
དང་ལྡན་པར་བསྟན། ཕྱིན་ཅི་ལོག་ཡོད་བྱས་པས་གཉིས་པ་དང་ལྡན་པར་བསྟན་
པས་སོ། །གཉིས་པ་ཡང་མི་སྲིད་དེ་ཕྱིན་ཅི་ལོག་ཏུ་མ་གྱུར་བ་དང༌། ཕྱིན་ཅི་ལོག་
ཡོད་པར་འགལ་བས་ཏེ། ཡོད་ན་ཕྱིན་ཅི་ལོག་ཏུ་འགྱུར་བས་སོ། །གསུམ་པ་ཡང་
མི་འཐད་དེ་ཕྱིན་ཅི་ལོག་མ་ལོག་གཉིས་ལས་མ་གཏོགས་པའི་འགྱུར་བཞིན་པ་མ་་་་
དམིགས་པས་སོ། །དེས་ན་གང་ལ་ཕྱིན་ཅི་ལོག་ཡོད་པར་སྲིད་ཁྱོད་རང་དཔྱོད་ཅིག
རིགས་པས་ནི་མ་རྙེད་ཅེས་པ་གང་ལ་ཞེས་པ་གཉིས་སོ། །ཕྱིན་ཅི་ལོག་དང་ལྡན་
པའི་གང་ཟག་སོ་སོའི་སྐྱེ་བོ་ལྡན་ཡིན་པས་ན་ཕྱིན་ཅི་ལོག་གི་གང་ཟག་ཡོད་པས་་་་་་
ཕྱིན་ཅི་ལོག་ཡོད་དོ་ཞེ་ན། ཕྱིན་ཅི་ལོག་རྣམས་སོགས་པ་སྟེ། ཕྱིན་ཅི་ལོག་ཉིད་དོན་
དམ་པར་མ་སྐྱེས་ཏེ་མ་གྲུབ་པར་ཕྱིན་ཅི་ལོག་པ་ཅན་གྱི་གང་ཟག་ལ་ལ་ཡོད་དེ་་
གཏན་ཚིགས་མ་གྲུབ་ཅེས་པའོ། །གཞན་ཡང་བདག་ལས་ཨེ་དེ་པ་དངོས་པོ་ལ་
ཡོད་ན་དེ་དག་འདུ་ཤེས་པ་ཕྱིན་ཅི་ལོག་ཏུ་འགྱུར་ལ། བདག་ལས་ཨེ་དེ་པ་མེད་ན་
ལྟོས་པ་མེད་པས་བདག་མེད་པ་ལ། ཨེ་དེ་པ་ཡང་མ་གྲུབ་པས་དེ་དག་ཏུ་འཛིན་པ་
ཕྱིན་ཅི་མ་ལོག་པར་མ་གྲུབ་ཅེས་པའི། གལ་ཏེ་བདག་དང་ཨེ་དེ་པའི་ཚིགས་ཤད་
གཉིས་སོ། །དེ་ལྟར་སྤྱད་ཅིང་ཉོན་མོངས་པའི་རྒྱུ་ཕྱིན་ཅི་ལོག་མ་གྲུབ་པས་འབྲས་
བུ་མ་རིག་པ་ཨེ་དེ་པ་འགག་ཅེས་སྟོན་པ་དེ་ལྟར་ཨེ་དེ་པའོ། །དོན་གསུམ་པ་ཉོན་
མོངས་པ་གཅིག་པ་མ་གྲུབ་པས་ཉོན་མོངས་པ་དོན་དུ་མ་གྲུབ་ཅེས་སྟོན་པ་གལ་ཏེ་་་་
ཨེ་དེ་པ་གཉིས་ཏེ། ཉོན་མོངས་པ་སྤོང་པའི་གཉེན་པོས་ཉོན་མོངས་ཡོད་པས་ན་
ཉོན་མོངས་ཡོད་དོ་ཞེ་ན། ཞེས་པའི་ལན་དུ་སྨོས་པ་སྟེ། ཉོན་མོངས་སྤོང་བ་ཡོད་
༢༠༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པའི་གཏན་ཚིགས་མ་གྲུབ་སྟེ། ཉོན་མོངས་པ་ངོ་བོ་ཉིད་ཀྱིས་གྲུབ་པ་གཅིག་སྤོང་
ངམ། མ་གྲུབ་པ་གཅིག་སྤོང༌། དང་པོ་མི་འཐད་དེ་ཉོན་མོངས་པ་ངོ་བོ་ཉིད་ཀྱིས་
ཡོད་པ་སྤང་བར་མི་ནུས་པའི་ཕྱིར་ཏེ། དཔེར་ན་ནམ་མཁའ་ངོ་བོ་ཉིད་ཀྱིས་ཡོད་བ་
བསལ་ཞིང་སྤང་པར་མི་ནུས་པ་བཞིན་ནོ། །གཉིས་པ་མ་ཡིན་ཏེ་མེད་པའི་ཕྱིར་ཏེ་
སྤོང་བ་མི་འཐད་དེ། རི་བོ་རྭ་ཡང་སྤོང་བ་མི་འཐད་པ་བཞིན་ཞེས་པའོ། །དེས་ན་
ཉོན་མོངས་པའི་འཇིགས་པ་མ་གྲུབ་པས་ན་ཉོན་མོངས་པ་དོན་དམ་དུ་མ་གྲུབ་ཅེས་
པའོ། །ཕྱིན་ཅི་ལོག་བརྟག་པ་རྫོགས་སོ།། །།
༈ ཉི་ཤུ་བཞི་པ་བདེན་པ་བརྟག་པའི་རབ་ཏུ་བྱེད་པ་ལ་དོན་གཉིས་ཏེ། ཕྱོགས་སྔ་
མའི་བསམ་པ་ཉེ་བར་དགོད་པའི་སྒོ་ནས་ལེའུ་རྣམས་ཀྱི་འབྲེལ་རྣམ་པར་གཞག་པ་་
དང༌། དེ་ལ་ལན་གདབ་པའོ། །དང་པོ་སྟོན་པ་གལ་ཏེ་ཨེ་དེ་པའི་ཚིགས་བཅད་
དྲུག་གིས་སྟོན་ཏེ། དེ་ལ་ཁྱོད་དབུ་མ་པས་ཕྱི་ནང་གི་ཆོས་ཐམས་ཅད་སྟོང་པ་ཉིད་དུ་
འདོད་ན་འཕགས་པའི་བདེན་པ་བཞི་མི་འཐད་པར་ཐལ། སྡུག་བསྔལ་ཡོངས་སུ་
ཤེས་པར་བྱར་མེད་པར་ཐལ། དཀོན་མཆོག་གསུམ་དང་ལས་འབྲས་དང་འཇིག་
རྟེན་གྱི་གྲགས་པ་ཐམས་ཅད་མེད་པར་ཐལ། ཞེས་རྒོལ་བ་སྟེ། དེ་ལྟ་བུའི་རྒོལ་བ་
དེའི་ལན་གདབ་པའི་ཕྱིན་ཅི་ལོག་བརྟག་པའི་འོག་ཏུ་འདི་བསྟན་པའོ། །རྒོལ་བའི་
ཚིག་དོན་ནི་ཉན་ཐོས་སྡེ་པ་ཨེ་དེ་པ་དངོས་པོར་སྨྲ་བ་ན་རེ། འདི་དག་སྟེ་ཕྱི་ནང་གི་
ཆོས་སོ། །སྟོང་ན་སྟེ་སྟོང་པ་ཉིད་དུ་འདོད་ནའོ། །འབྱུང་བ་ནི་སྡུག་བསྔལ་གྱི་བདེན་
པ་སྟེ་ཀུན་འབྱུང་ལས་འབྱུང་བའོ། །འཇིག་པ་ནི་སྡུག་བསྔལ་འགགས་པའི་འགོག་
པའི་བདེན་པ་སྟེ། འབྲས་བུ་བདེན་པ་དེ་གཉིས་མེད་པར་འགྱུར་ཏེ། ཐམས་ཅད་
སྟོང་པ་ཉིད་ཡིན་པས་སོ། །འབྲས་བུ་གཉིས་མེད་ལས་ན་དེ་གཉིས་ཀྱི་རྒྱུ་ཀུན་འབྱུང་
༢༠༨

༄༅། །འཕགས་པའི་བདེན་པ་བརྟག་པའི་རབ་བྱེད།
དང་ལམ་ཡང་མེད་པར་འགྱུར་བས་ན་འཕགས་པའི་བདེན་པ་བཞི་དབུ་མ་པ་ཁྱེད་་་་
ལ་མེད་པར་ཐལ་ཞེས་པའོ། །དེ་ལ་འཕགས་པའི་བདེན་པ་ཞེས་པ་ནི་དབྱིག་གཉེན་
གྱིས་བདེན་པ་དང་པོ་གཉིས་ཉེས་པ་བཅས་པ་ཉིད་དུ་བྱིས་པས་མ་རྟོགས་ལ།
འཕགས་པས་རྟོགས་ན་འཕགས་པའི་བདེན་པའོ། །འོག་མ་གཉིས་ནི་འཕགས་པ་
ཡང་ཡིན་བདེན་པ་ཡང་ཡིན་པས་འཕགས་པའི་བདེན་པ་ཞེས་བྱའོ། །ཟླ་གྲགས་ན་
རེ་བདེན་པ་བཞིས་རྟོགས་པ་ལ་བདེན་པས་འཕགས་པར་འགྱུར་བས་ན་འཕགས་་་་
པ་ཞེས་པའམ། ཡང་ན་བདེན་པ་བཞི་འཕགས་པ་རྣམས་ཀྱིས་རྟོགས་པས་ན་་་་་་
འཕགས་པ་རྣམས་ལ་བདེན་པས་ན་འཕགས་པའི་བདེན་པ་ཞེས་བྱའོ། །དེ་བཞི་
མེད་པས་སྡུག་བསྔལ་ཡོངས་སུ་ཤེས་པ་ཨེ་དེ་བཞི་མི་འཐད་ཅེས་པའོ། །ཡོངས་སུ་
ཤེས་པ་ཨེ་དེ་པས་སོ། །དེ་བཞི་མེད་པས་དཀོན་མཆོག་གསུམ་མི་འཐད་པ་ལས་
དང་པོ་དགེ་འདུན་དཀོན་མཆོག་མི་འཐད་ཅེས་སྟོན་པ་དེ་དག་ཨེ་དེ་པའོ། །འབྲས་
བུ་བཞི་ནི་རྒྱུན་དུ་ཞུགས་པ་ཕྱིར་མི་འོང་བ་དང་དགྲ་བཅོམ་པའི་འབྲས་བུའོ། །དེ་
བཞི་མེད་པས་འབྲས་བུ་བཞི་པོ་ལ་གནས་པ་བཞི་དང༌། དེ་བཞི་ལ་ཞུགས་པ་བཞི་
དང་ཡང་མེད་པར་འགྱུར་བས་གང་ཟག་བརྒྱད་མེད་པས་དགེ་འདུན་མེ་ཅེས་་་་་་་
པའོ། །ཆོས་ཀྱང་མེད་པར་འགྱུར་ཏེ་བསྟན་པའི་ཆོས་དང༌། རྟོགས་པར་ཆོས་
གཉིས་ལས་བདེན་པ་བཞི་མེད་པས་དེ་བརྗོད་པའི་བསྟན་པའི་ཆོས་མེད་ལ།
བདེན་པ་བཞི་མེད་པས་དེ་རྟོགས་པའི་ཆོས་ཀྱང་མེད་པར་བསྟན་ཏོ། །དེ་ལྟར་་་་
བསྒྲུབ་པའི་གྲོགས་དགེ་འདུན་དང་བསྒྲུབ་པའི་ངོ་བོ་ཆོས་གཉིས་མེད་པས་ན་་་་་
འབྲས་བུ་བུ་ཏ་ཡང་མེད་པར་འགྱུར་བས་སྟོང་པ་ཉིད་དུ་སྨྲ་ན་དཀོན་མཆོག་གསུམ་་་
ལ་སྐུར་བར་འགྱུར་ཞེས་པའོ། །དེ་སྐད་སྨྲ་ན་ཞེས་པའི་འོག་གི་སྟོང་ཉིད་ཅེས་པ་
༢༠༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
དང་སྦྱར་ཏེ་སྟོང་པ་ཉིད་དུ་སྨྲ་ན་ཞེས་པའོ། །ཡང་སྟོང་པ་ཉིད་དུ་སྨྲ་ན་ཆོས་དགེ་བ་
བཅུའི་ལས་དང༌། འབྲས་བུ་འབྲེལ་བ་དང་ཆོས་མ་ཡིན་པའི་མི་དགེ་བ་བཅུའི་ལས་
འབྲས་འབྲེལ་བ་ལ་སྐུར་བར་འགྱུར། འཇིག་རྟེན་ན་ཞིང་འདེབས་ཚོང་བྱེད་པ་ཨེ་
དེ་པའི་ཐ་སྙད་ཀུན་ལ་སྐུར་བར་འགྱུར་རོ་ཞེ་ན། ཞེས་པ་སྟོང་ཉིད་འབྲས་བུ་ཨེ་དེ་
པའོ། །རྒོལ་བ་དེའི་ལན་གདབ་པ་ལ་གསུམ་སྟེ། ཁྱེད་ཀྱིས་བཀོད་པའི་ཉེས་པ་
དབུ་མ་པ་བདག་ཉིད་ལ་མེད་པར་བསྟན་པ་དང་། ཉེས་པ་ཁྱེད་རང་ལ་མཚུངས་
པར་བསྒྲུབ་པ་དང་། དངོས་པོར་སྨྲ་བ་ལ་ཉེས་པ་གཞན་ལྷག་པར་བསྟན་པའོ། །
དང་པོ་ལ་མདོ་དང༌། རྒྱས་པ་གཉིས་ལས་དང་པོ་སྟོན་པ། དེ་ལ་བཤད་པ་ལ་
སོགས་པ་ནི་ཚིག་ཤད་གཅིག་སྟེ། རྒོལ་བ་དེ་ལ་ལན་བཤད་པ་ཞེས་པ་སྟེ། དེ་ནས་
དེ་ཕྱིར་ཞེས་པར་འབྲེལ་ཏེ། དེའི་ཕྱིར་དེ་ལྟར་གནོད་པ་བྱེད་སྟེ་དངོས་པོར་སྨྲ་བ་
ཁྱེད་རང་ལ་གནོད་པ་བྱེད་པ་ཡིན་གྱི། ངེད་དབུ་མ་པ་ལ་ཉེས་པ་དེ་མི་འོང་ཞེས་་
པའོ། །ཅིའི་ཕྱིར་གནོད་པ་བྱེད་ཅེ་ན། སྟོང་པ་ཉིད་ཀྱི་དགོས་པ་མ་རྟོགས་པ་དེའི་
ཕྱིར་ཁྱེད་རང་ལ་གནོད་པ་བྱེད་དེ། སྟོང་པ་ཉིད་བསྟན་པའི་དགོས་པ་ནི་གོང་དུ་
བཤད་དེ། བདག་དང་ཆོས་བརྟག་པའི་རབ་ཏུ་བྱེད་པར། ལས་དང་ཉོན་མོངས་
རྣམ་རྟོག་ལས། །དེ་དག་སྤྲོས་ལས་སྤྲོས་པ་ནི། །སྟོང་པ་ཉིད་ཀྱིས་བཀག་
འགྱུར། །ཞེས་བཤད་དེ། ལས་དང་ཉོན་མོངས་པ་ནི་རྣམ་རྟོག་ལས་བྱུང་ལ། དེ་
སྤྲོས་པ་དངོས་པོར་འཛིན་པ་ལས་བྱུང་ལ། དངོས་པོར་འཛིན་པ་དེ་སྟོང་པ་ཉིད་་
རྟོགས་པས་བཀག་པའི་དགོས་པ་ཡོད་པས་སྟོང་པ་ཉིད་དུ་བསྟན་པ་ཡིན་པ་ལ།
དགོས་པ་དེ་མ་རྟོགས། ངེད་ལ་སྟོང་པ་ཉིད་ཡིན་ན་འདི་ལྟར་འགྱུར་ཞེས་ཉེས་པ་
བཀོད་པས་ཁྱེད་རང་ལ་གནོད་བྱེད་དོ། །ཡང་སྟོང་པ་ཉིད་མ་རྟོགས་པ་དེའི་ཕྱིར་
༢༡༠

༄༅། །འཕགས་པའི་བདེན་པ་བརྟག་པའི་རབ་བྱེད།
གནོད་པ་བྱེད་དེ། སྟོང་པ་ཉིད་ཀྱི་མཚན་ཉིད་མ་རྟོགས་པས་སོ། །མཚན་ཉིད་གང་
ཞེ་ན། མཚན་ཉིད་ནི་བདག་དང་ཆོས་བརྟག་པ་ལས་བཤད་དེ། གཞན་ལས་ཤེས་
མིན་ཞི་བ་དང༌། །སྤྲོས་པ་རྣམས་ཀྱི་མ་སྤྲོས་པ། །རྣམ་རྟོག་མེད་དོན་ཐ་དད་མིན། །
དེ་ནི་དེ་ཉིད་མཚན་ཉིད་དོ། །ཞེས་བཤད་དེ། གཞན་གྱིས་བསྟན་པས་མི་ཤེས་པས་
གཞན་ལས་ཤེས་པ་མ་ཡིན་པ། སྤྲོས་པའི་མཐའ་ཐམས་ཅད་ལས་བྲལ་བས་ཞི་བ།
སྒྲའི་ཡུལ་ལས་འདས་པས་སྤྲོས་པ་རྣམས་ཀྱིས་མ་སྤྲོས་པ་ཤེས་པའི་ཡུལ་ལས་་་་་་
འདས་པས་རྣམ་པར་རྟོག་པ་མེད་པ། འཁོར་བ་དང་མྱ་ངན་ལས་འདས་པ་སྟེ། བུ་
ཐ་དང་མ་ནུའི་དུས་ན་ཐ་དད་པ་མེད་པ་སྟེ་མཚན་ཉིད་ལྔ་དང་ལྡན་པ་མ་རྟོགས་པས་
དེའི་ཕྱིར་ཁྱེད་རང་ལ་གནོད་དོ། །ཡང་སྟོང་པ་ཉིད་ཀྱི་དོན་མ་རྟོགས་པས་གནོད་པ་
བྱེད་དེ། སྟོང་པ་ཉིད་ཀྱི་དོན་ནི་སྒྲོ་སྒུར་གཉིས་དང་བྲལ་བ་སྟེ། འོག་ནས་རྟེན་ཅིང་
འབྲེལ་འབྱུང་། གང་ཡིན་པ་དེ་ནི་སྟོང་པ་ཉིད་དུ་བཤད་ཅེས་པས་སྒྲོ་འདོགས་པ་
དང་བྲལ་བར་བསྟན་ཏེ། དེ་བརྟེན་ནས་བཏགས་པ་སྟེ་ཞེས་པ་སྐུར་བའི་མཐའ་དང་
བྲལ་བར་བཤད་དེ། ཚུ་རོལ་མཐོང་བའི་ཤེས་པའི་སྣང་བའི་དབང་དུ་བྱས་ཏེ་རྒྱུ་
འབྲས་ལ་སོགས་པ་ཅི་ལྟར་སྣང་བ་ལ་བརྟེན་ནས་རྒྱུ་འབྲས་ཨེ་དེ་པ་ཀུན་ལ་་་་་་
བཏགས་ཏེ་འཇོག་པས་ན་སྐུར་བའི་མཐའ་དང་བྲལ་བ་སྟེ། སྟོང་པ་ཉིད་ཀྱི་དོན་
ཡིན་པ་ལ་དེ་མ་གཏོགས་པའི་ཕྱིར་དངོས་པོར་སྨྲ་བ་ཁྱེད་རང་ལ་གནོད་པ་བྱེད་པ་་་་་
ཡིན་གྱི། ངེད་ལ་ཉེས་པ་དེ་དག་མི་འོང་ཞེས་མདོར་བསྟན་པའོ། །གཉིས་པ་རྒྱས་
པར་བཤད་པ་ལ་དངོས་པོར་སྨྲ་བ་ཉིད་ལ་གནོད་པ་བྱེད་པའི་ཉེས་པ་ལྔ་སྟོན་པ་་་་་་་
ལས་དང་པོ་ནི་བུ་ཏ་རྣམས་ཀྱིས་ནས་མྱ་ངན་ལས་འདས་པ་ཐོབ་མི་འགྱུར་གྱི་བར་་་་
ཚིགས་ཤད་གསུམ་སྟེ། ཁྱེད་སྟོང་པ་ཉིད་ཡིན་ན་བདེན་པ་བཞི་ལ་སོགས་པ་ཀུན་
༢༡༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མེད་པར་ཐལ་ཞེས་ངེད་ལ་སྐྱོན་འགེལ་བ་ན། བདེན་པ་གཉིས་ཀྱི་དོན་མ་རྟོགས་ཏེ་
སྟོང་པ་ཉིད་ཅེས་པ་དོན་དམ་པར་སྟོང་བ་ལ་ཟེར་གྱི། ཀུན་རྫོབ་མེད་པ་ལ་མི་ཟེར་
བ་ལ་ཀུན་རྫོབ་ཉིད་སྟོང་བ་ཅང་མེད་དུ་སོང་བ་ལ་ཟེར་བར་བཟུང་པས་ན། བུ་ཏའི་
བསྟན་པ་ལ་ཟབ་མོ་དེ་ཁོ་ན་ཉིད་ཀྱི་དོན་མ་ཤེས་ཏེ་ཀུན་རྫོབ་མེད་པར་གོ་བས་ཐ་
སྙད་སྤངས་པས་དོན་དམ་པ་རྟོགས་པར་མི་འགྱུར་ལ། དེ་མ་རྟོགས་པས་མྱ་ངན་
ལས་འདས་པ་ཐོབ་པར་མི་འགྱུར་ཞེས་པའོ། །ཚིག་དོན་ལས་སྤྱིར་སངས་རྒྱས་་
རྣམས་ཀྱིས་ཆོས་གསུངས་པ་ནི་བདེན་པ་གཉིས་ཀྱི་སྒོ་ནས་གསུངས་ཏེ། འཇིག་
རྟེན་པ་སོ་སོའི་སྐྱེ་བོའི་བློའི་སྣང་བ་དང་བསྟུན་ནས་ཀུན་རྫོབ་ཀྱི་བདེན་པ་གསུངས།
འཕགས་པ་རྣམས་ཀྱི་ཡེ་ཤེས་ཀྱི་སྣང་བ་དང་བསྟན་ནས་དོན་དམ་པའི་བན་པ་་་་་
གསུངས་ཏེ། འཕགས་པའི་མི་རྟོག་པའི་ཡེ་ཤེས་ཀྱི་ཡུལ་ན་ཆོས་གང་ཡང་སྣང་ཞིང་
གྲུབ་པ་ལ་དགོངས་ནས་དོན་དམ་པར་གང་ཡང་མ་གྲུབ་པར་གསུངས་སོ། །གང་
དག་ཅེས་པ་དངོས་པོར་སྨྲ་བ་རྣམས་སོ། །ཟབ་མོའི་དེ་ཉིད་ནི་བུ་ཏའི་དགོངས་པ་
སྟེ༑ གཟུགས་ནས་རྣམ་པ་ཐམས་ཅད་མཁྱེན་པའི་བར་དུ་ཡོད་པར་གསུངས་པ་དང་
མེད་པར་གསུངས་པ་ཨེ་དེ་པའི་དགོངས་པ་ཟབ་མོ་མི་ཤེས་ཏེ། བདེན་པ་གཉིས་ཀྱི་
དབྱེ་བ་ཤེས་ན་དེ་དག་ཡོད་བར་གསུངས་པ་ཀུན་རྫོ་བ་ལ་དགོངས། མེད་པར་་་་
གསུངས་པ་དོན་དམ་ལ་དགོངས་ཏེ། ཡེ་ཤེས་དམ་པའི་ཡུལ་དུ་མེད་པ་ལ་དགོངས་
ཞེས་རྟོགས་པའོ། །ཐ་སྙད་ལ་ནི་ཨེ་དེ་པ་དངོས་པོར་སྨྲ་བས་སྟོང་པ་ཉིད་དུ་བཤད་
པ་ཀུན་རྫོབ་འདི་ཉིད་ཅང་མེད་དུ་སོང་བ་ལ་གོ་བས་ཐ་སྙད་ཀུན་རྫོ་བ་ལ་སྐུར་བ་་་་་
བཏབ་པས། དེ་སྤངས་པས་ན་དམ་པའི་དོན་མི་རྟོགས་པས་མྱ་ངན་ལས་འདས་པ་
མི་ཐོབ་སྟེ། མྱ་ངན་ལས་འདས་པ་ཐོབ་པ་ལ་དོན་དམ་པའི་བདེན་པ་རྟོགས་དགོས་
༢༡༢

༄༅། །འཕགས་པའི་བདེན་པ་བརྟག་པའི་རབ་བྱེད།
པས་ན། དེ་ཐ་སྙད་ཀུན་རྫོབ་ལ་བརྟེན་ནས་རྟོགས་པར་བྱེད་དགོས་པས་ཏེ། ཡང་
དག་ཀུན་རྫོབ་རྣམས་ཀྱི་སྐས། །མེད་པར་ཡང་དག་ཁང་ཆེན་གྱི། །སྟེང་དུ་འཛག་
པར་བྱ་བ་ནི། །མཁས་ལ་རུང་བ་མ་ཡིན་ནོ། །ཞེས་པ་ལྟ་བུ་ཡིན་པས་སོ། །འོ་ན་
ཐལ་འགྱུར་ཅེ་ཚད་མས་འགོག་གི་སྣང་བས་ན་དངོས་པོ་པ་དང་འདྲ་བར་ཐ་སྙད་ལ་
སྐུར་བར་མི་འགྱུར་རམ་ཞེ་ན། མ་ཡིན་ཏེ། ངེད་ཅི་ལྟར་སྣང་བ་མི་འགོག་སྟེ་རིགས་
པས་དགག་མི་ནུས་པས་སོ། །འོ་ན་ཅི་ལྟར་ཡིན་ན་སྣང་བ་ལ་སྨྱོན་རྟོལ་མེད་པ་ལ་
སྣང་བ་འདི་ཚད་མ་ལ་སྣང་ངམ་ཚད་མ་མ་ཡིན་པར་སྣང་བརྟག་པ་བྱེད་དེ། རང་
རྒྱུད་པ་ཚད་མ་ལ་སྣང་བར་འདོད་ངེད་ཐལ་འགྱུར་བ་ཚད་མ་མ་ཡིན་པ་འཁྲུལ་བ་་་་
ལ་སྣང་བར་འདོད་པ་ཡིན་ཏེ། དབུ་མ་བས་སྤངས་གཅལ་ན་སྣང་བ་འཇལ་བའི་
ཤེས་པ་ལ་འཁྲུལ་བ་ལས་ཚད་མ་གཏན་མེད་དེ། ཡོད་ན་ཚད་མས་གྲུབ་པའི་ཡུལ་
ཚད་མ་གཞན་གྱིས་མི་གནོད་པས་ཡང་དག་ཏུ་འགྱུར་ཞེས་འགོག་པ་ཡིན་གྱི་སྣང་བ་
འགོག་པ་མ་ཡིན་ནོ། །གནོད་པའི་ཉེས་པ་གཉིས་པ་སྟོན་པ། སྟོང་པ་ཉིད་ལ་ལྟ་
ཉེས་ན་ཞེས་པའི་ཚིགས་ཤད་གཉིས་ཏེ། སྟོང་པ་ཉིད་ལ་ལྟ་ཉེས་པ་ནི་དོན་དམ་པར་
སྟོང་པ་ཉིད་ཡིན་པ་ལ་དེ་ལྟར་མི་ལྟ་བར་སྟོང་པ་ཉིད་རི་བོང་གི་རྭ་ལྟ་བུ་ཅི་ཡང་མེད་
པ་ལ་བྱས་པས། དེ་ལྟ་བུར་རྟོག་པའི་ཤེས་རབ་ཆུ་ངུ་རྣམས་འབྱུང་སྟེ། ཐམས་ཅད་
མེད་པར་སྐུར་བ་བཏབ་ཅིང་སྡིག་པ་མི་དགེ་བ་ལ་ཞུགས་པས་ངན་སོང་ས་མི་་་་་་་
འཐར་བས་སོ། །དཔེར་ན་སྤྲུལ་གཟུང་ཉེས་པ་དང་རིག་སྔགས་ལོག་པར་བསྒྲུབས་
པ་བཞིན་ཏེ། དང་པོ་ནི་ཀླ་གྲུབ་མ་ཤེས་པ་སྟེ་མན་ངག་མེད་པར་བསྒྲུབས་པས་འདྲེ་
འོང་ལ་ཚེ་རིང་ཞིང་འབྱོར་བ་ཐམས་ཅད་སྟོར་བ་ལྟར། སྟོང་པ་ཉིད་ལེགས་པར་མ་
རྟོགས་པས་སྐུར་འདེབས་སུ་སོང་ནས་ངན་སོང་དུ་ཕུང་ལ། ལེགས་པར་རྟོགས་ན་
༢༡༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
མྱ་ངན་ལས་འདས་པ་ཐོབ་བོ། །དཔེ་གཉིས་པ་ནི་བླ་མ་དམ་པའི་གདམ་ངག་མེད་
པར་གསང་སྔགས་ཀྱི་གཞུང་ལ་བལྟས་ནས་སྒྲུབ་པ་བྱེད་པ་སྟེ། དེ་ལྟར་བྱས་པས་
དངོས་གྲུབ་གཏན་མི་འབྱུང་བར་ཚེ་འདི་ཉིད་ལ་རླུང་ཤ་མཐང་བར་དུ་ཤོརཤོར་ནས་་་་་་་
སྐྲངས་ཏེ་འཆི་བ་ཨེ་དེ་པའི་ཉེས་པ་འབྱུང་བ་བཞིན་ནོ། །བླ་མ་དམ་པ་ལ་བརྟེན་ཏེ་
བསྒྲུབས་ན་མྱ་ངན་ལས་འདས་པའི་དངོས་གྲུབ་ཐམས་ཅད་འབྱུང་བ་ལྟར་སྟོང་པ་་་་་་
ཉིད་ལེགས་པར་རྟོགས་ཏེ་སྒྲོ་སྐུར་གཉིས་དང་བྲལ་བ་མཚན་ཉིད་ལྔ་དང་ལྡན་པ་་་་་་
རྟོགས་ནས་བླ་ན་མེད་པའི་བྱང་ཆུབ་ཨེ་དེ་པའི་དངོས་གྲུབ་ཀུན་འབྱུང་བའོ། །དེ་ལྟ་
བུའི་ཉེས་པ་མེད་པའི་ཕྱིར་དངོས་པོར་འཛིན་པ་ལ་ཞེན་པའི་གང་ཟག་བློ་ཞན་པས་་
སྟོང་པ་ཉིད་ཀྱི་ཆོས་འདིའི་ཐུགས་ཆོས་བསྟན་པ་ལས་ལོག་པ་ནི་བུ་ཏ་དང་པོ་སངས་
རྒྱས་ནས་ཕྱིས་ཆོས་ཟབ་མོ་འདིའི་མ་གོ་བར་དགོངས་ནས་མྱ་ངན་ལས་འདས་
པའོ། །རང་ལ་ཉེས་པ་བྱེད་པའི་ཉེས་པ་གསུམ་པ་སྟོན་པ་ཁྱེད་ནི་ང་ལ་སོགས་པའི
ཚིགས་ཤད་གསུམ་སྟེ། སྟོང་པ་ཉིད་ཁས་མི་ལེན་པ་ལ་བདེན་པ་བཞི་ལ་སོགས་པ་
ཐམས་ཅད་གཏན་མི་འཐད་པའི་ཉེས་པར་འགྱུར་ཞེས་པ་སྟེ། དངོས་པོར་སྨྲ་བ་ཁྱོད་
ང་དབུ་མ་པ་ལ་སྟོང་པ་ཉིད་ཡིན་ན་བདེན་པ་བཞི་ཨེ་དེ་པ་མེད་པའི་སྐྱོན་དུ་ཐལ་་་་་་
ཞེས་པའི་སྒོ་ནས་བདེན་པ་བཞི་ཨེ་དེ་པ་སྤོང་བར་བྱེད་པ་དེ་ནི་ང་སྟོང་པ་ཉིད་དུ་སྨྲ་་
བ་ལ་མི་འཐད་དོ། །དེ་ཅིའི་ཕྱིར་ཞེ་ན། གང་ལ་སོགས་པས་འཐད་པ་དབུ་མ་པ་
གང་ལ་སྟོང་པ་ཉིད་རུང་སྟེ། ཁས་ལེན་པ་ལ་བདེན་པ་བཞི་ཨེ་དེ་པ་ཀུན་འཐད་ལ།
དངོས་པོར་སྨྲ་བ་སྟོང་པ་ཉིད་ཁས་མི་ལེན་པ་ལ་དེ་དག་གཏན་མི་རུང་བར་འགྱུར་་་་
བས་ཞེས་པའོ། །གཉིས་ལ་གནོད་པའི་ཉེས་པ་བཞི་ལ་ཁྱོད་ཉིད་ཅེས་ཚིགས་ཤད་
གསུམ་སྟེ་དངོས་པོར་སྨྲ་བ་ཁྱེད་བདེན་པ་བཞི་ཨེ་དེ་པ་ཁས་མི་ལེན་པ་ཡིན་འདུག་་་་
༢༡༤

༄༅། །འཕགས་པའི་བདེན་པ་བརྟག་པའི་རབ་བྱེད།
པས་ན་སྟོང་པ་ཉིད་ཁས་ལེན་ཡིན་ཡང་འདུག་སྟེ། དེ་དག་ཁས་ལེན་ན་སྟོང་པ་ཉིད་
འདོད་པ་ཡིན་ཏེ་དེ་ཉིད་སྟོང་པ་ཉིད་ཡིན་ནོ། །ཡང་སྟོང་པ་ཉིད་ཡིན་ན་བདེན་པ་ཨེ་
དེ་པ་མེད་པར་འགྱུར་ཞེས་སྐྱོན་འགེལ་བ་ལ། ༼མ་དཔེ་མི་གསལ།༽བ་ལྟར་སྟོང་པ་ཉིད་
ཁས་མི་ལེན་པར་ཡང་འདུག་ན་ཁྱེད་བདེན་པ་བཞི་ཨེ་དེ་པ་ཁས་ལེན་མི་འདུག་པ་་་་
ལྟར་སྟོང་ཉིད་ཁྱེད་རང་གིས་ཀྱང་ཁས་བླངས་པ་ཡིན་པས་སྐྱོན་དེ་འོང་ན་ཁྱོ་རང་་
ལ་ཡང་འོང་བས་ཁྱེད་ཀྱི་སྐྱོན་ང་ལ་ཅི་སྟེ་བསྣུར། ཡང་སྟོང་པ་ཉིད་ཁས་མི་ལེན་ཏེ་
དངོས་པོ་བདེན་པར་འདོད་ན་སླར་ཡང་བདེན་པ་བཞི་ཨེ་དེ་པ་ཁྱེད་ལ་མེད་པར་
འགྱུར་བས་ན། ཁྱོད་རང་གི་སྐྱོན་ང་ལ་ཅི་སྟེ་བསྒྱུར་ཏེ། དེས་ན་ཁྱེད་ཀྱིས་ངེད་ལ་
སྐྱོན་འགེལ་བ་དེ་ནི་དཔེར་ན་མི་མཁས་པ་ཁ་ཅིག་རྟ་ལ་ཞོན་ནས་དེ་བརྗོད་པར་་་
བྱས་ནས་ངའི་རྟ་རྐུན་མས་ཁྱེར་ཞེས་པ་དང་འདྲའོ། །དེ་ལྟ་བུའི་ཤིན་ཏུ་གླེན་པའི་
སྤྱོད་པ་ཡིན་པ་ཀུན་ཁྱོད་ཀྱི་དེ་འདུག་སྟེ། རང་ལ་ཡོང་བའི་སྐྱོན་བརྗོད་ནས་གཞན་
སྐྱོན་སྤོང་བ་ལ་འགེལ་བ་ཡིན་ཞེས་པའོ། །དཔེ་དེ་དང་ཅི་ལྟར་འདྲ་ཞེ་ན། དངོས་པོ་
རྣམས་སྟོང་པ་ཉིད་མ་ཡིན་ཏེ། དངོས་པོའི་བདེན་པར་ངོ་བོ་ཉིད་ཀྱིས་ཡོད་ན་རྒྱུ་
རྐྱེན་མི་དགོས་ན་ཁྱེད་རྒྱུ་རྐྱེན་མེད་པར་འདོད་དགོས་ལ། དེ་ལྟར་ན་རྒྱུ་འབྲས་དང་
རྫ་མཁན་ཨེ་དེ་པའི་བྱེད་པ་པོ་དང་ལས་དང་བྱ་བ་རྣམས་དང་འབྲས་བུ་སྐྱེ་་དང་་་་
རྒྱུ་འགག་པ་ལྟར་མེད་ཅིང་སྐུར་བར་འགྱུར་བས་ན་དངོས་པོར་སྨྲ་བ་ཉིད་ལ་ཡོང་་་་་་
བའི་སྐྱོན་ངེད་ལ་འགེལ་བས་དཔེ་དང་འདྲ་བ་ཞེས་སྟོན་པ་ཡོད་པར་ཨེ་དེ་པའོ། །
རང་ལ་གནོད་པའི་སྐྱོན་ལྔ་པ་སྟོང་པ་ཉིད་ཀྱི་དོན་སྒྲོ་སྐུར་དང་བྲལ་བ་མ་གཏོགས་་་་
པས་རང་ལ་གནས་པ་བྱེད་ཅེས་པ་རྟེན་ཅིང་འབྲེལ་བར་ཨེ་དེ་པ་ཚིགས་ཤད་གཉིས་
ཏེ༑ དང་པོའི་རྐང་པ་དང་པོ་གཉིས་ཀྱིས་སྒྲོ་འདོགས་སྤངས། འོག་མ་གཉིས་ཀྱིས་
༢༡༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྐུར་འདེབས་སྤངས་པ་སྟེ། སྒྲོ་སྐུར་དང་བྲལ་བ་ནི་སྟོང་པ་ཉིད་ཀྱི་དོན་ནོ། །དེ་ལ་
ཕྱེད་དང་པོའི་དོན་ནི་གང་རྟེན་ཅིང་འབྲེལ་བར་འབྱུང་བ་ཡིན་བ་དེ་ནི་ངོ་བོ་ཉིད་་
ཀྱིས་སྟོང་པ་ཡིན་ཏེ་སྒྱུ་མའི་རྟ་གླང་བཞིན་ནོ། །ཅི་ལྟར་སྣང་བ་འདི་ཡང་རྟེན་འབྲེལ་
ཡིན་པས་ན་སྟོང་པའོ། །དེ་ནི་རང་རྒྱུད་པ་རྟེན་འབྲེལ་གྱི་གཏན་ཚིགས་ཆེན་པོར་
བྱེད་ན་ངེད་ཐལ་འགྱུར་བ་ལས་རང་རྒྱུད་ཀྱི་རྟགས་སུ་མི་འདོད་དེ། ཆོས་ཅན་ཚད་
མས་གྲུབ་པ་མེད་པས་རྟེན་འབྲེལ་ཡིན་པའི་རྟགས་ཚད་མས་གྲུབ་པ་མེད་པས་སོ།།
དེས་ན་ཁས་བླངས་པ་ཙམ་གྱིས་རྟགས་དེ་དངོས་པོར་སྨྲ་བས་དངོས་པོ་ཀུན་རྟེན་་་་་་
འབྲེལ་དུ་བཀོད་པས་རྟགས་སུ་བཀོད་པའོ། །དེས་ན་ཐལ་པའི་སྒོ་ནས་དངོས་པོ་
བདེན་པར་འདོད་པའི་སྒྲོ་འདོགས་བཀག་པའོ། །དེ་ནི་བརྟེན་ནས་བཏགས་ཅེས་
པས་སྐུ་བའི་མཐའ་སྤྱོང་བ་སྟེ། རྟེན་འབྲེལ་སྟོང་པ་ཉིད་ཀྱི་དེ་ནི་སོ་སོའི་སྐྱེ་བོའི་
ཤེས་པ་ལ་རྒྱུ་ཚོགས་པ་ལ་འབྲས་བུ་སྐྱེས་པར་སྣང་བ་ཨེ་དེ་པ་ལ་བརྟེན་ནས་རྒྱུ་་་་་
འཕགས་པ་ནས་བདེན་པ་བཞི་དང་དཀོན་མཆོག་གསུམ་གྱི་བར་དུ་སྣང་བ་དེ་ལ་
བཏགས་པ་སྟེ། དེའི་སྣང་པ་ལ་ཀུན་འཇོག་པས་སྐུར་བའི་ཉེས་པ་མེད་དེ་སྒྲོ་སྐུར་
གཉིས་དང་བྲལ་བ་དེ་དབུ་མ་པའི་༼མ་དཔེ་མི་གསལ།༽ལས་སྟོང་པ་ཉིད་ཀྱི་དོན་ཡིན་་་་
པ་ལ་དེ་ལྟ་བུ་མ་རྟོགས་པས་དངོས་པོར་སྨྲ་བ་རང་ལ་གནོད་ཅེས་པའོ། །རྟེན་་་་་
འབྲེལ་གྱི་ངོ་བོ་སྟོང་པ་ཉིད་ཡིན་པས་ན་སྟོང་པ་ཉིད་མ་ཡིན་པའི་ཆོས་འགའ་ཡང་་་་་
མེད་ཅེས་སྟོན་པ་དེ་ཕྱིར་ཨེ་དེ་པའོ། །དོན་གསུམ་པ་ཅི་ལྟར་ཁྱེད་ཀྱིས་བཀོད་པའི་
ཉེས་པ་དངོས་པོར་སྨྲ་བ་ཉིད་ལ་མཚུངས་པར་བསྒྲུབ་པ་སྟོན་པ་ནི་གལ་ཏེ་འདི་ཀུན་
མི་སྟོང་ན་ཨེ་དེ་པ་སྟེ། ཚིགས་སུ་བཅད་པ་བཅུ་གཅིག་གིས་སྟོན་པ་ལས། ངེད་ལ་
ཇི་སྐད་བརྗོད་པའི་ཉེས་པ་རྣམས་མ་ཉམས་པར་དངོས་པོར་བདེན་པར་འདོད་པ་་་་་
༢༡༦

༄༅། །འཕགས་པའི་བདེན་པ་བརྟག་པའི་རབ་བྱེད།
ཉིད་ལ་ཡོང་ཞེས་པའོ། །དེ་ཡང་དང་པོ་བདེན་པ་བཞི་མེད་པར་འགྱུར་ཞེས་་ལ་
བསྟན་བཤད་གཉིས་ལས་དང་པོ་མདོར་བསྟན་པ་ནི་གལ་ཏེ་ཨེ་དེ་པ་ཚིགས་ཤད་་་་
གཅིག་སྟེ། གལ་ཏེ་ཕྱི་ནང་གི་ཆོས་འདི་ཀུན་མི་སྟོང་སྟེ། ཡང་དག་གི་དངོས་པོར་ངོ་
བོ་ཉིད་ཀྱིས་ཡོད་ན་འབྱུང་བ་སྟེ། སྡུག་བསྔལ་སྐྱེ་བ་མེད་དེ་དང་པོ་ནས་ངོ་བོ་ཉིད་
ཀྱིས་ཡོད་པས་སོ། །དེ་ཉིད་ཀྱིས་སྡུག་བསྔལ་འཇིག་པ་མེད་པས་ན་སྡུག་བསྔལ་
འགག་པའི་འགོག་པ་མེད་པས་ན་འབྲས་བུ་གཉིས་མེད་པ་སྟེ། དེ་གཉིས་ཀྱི་རྒྱུའི་
བདེན་པ་གཉིས་ཀྱང་མེད་པས་བདེན་པ་བཞི་མེད་པར་ཐལ་ཞེས་པའོ། །རྒྱས་པར་
བཤད་པ་ལ་བཞི་ལས་དང་པོ་སྡུག་བསྔལ་མེད་པར་ཐལ་བ་སྟོན་པ་རྟེན་ཅིང་སོགས་
པ་སྟེ། སྡུག་བསྔལ་ངོ་བོ་ཉིད་ཀྱིས་ཡོད་ན་རྟེན་འབྲེལ་མ་ཡིན་ཏེ། ངོ་བོ་ཉིད་ཀྱིས་
ཡེ་ནས་ཡོད་པ་ནི་རྟག་པ་ཡིན་པས། དེ་རྟེན་འབྲེལ་དང་འགལ་བས་སོ། །དེས་ན་
སྡུག་བསྔལ་ཡོད་པ་མི་འཐད་དེ་མེད་པར་འགྱུར་ཏེ་རྟེན་འབྲེལ་དུ་ཡོད་དགོཔ་་་་་
མེད་པས་སོ། །རྟག་པ་ཉིད་དུ་ཡོད་མེད་སྙམ་ན་མདོ་དང་འགལ་ཞེས་པ། མི་རྟག་
ཅེས་པ་ལ་གཉིས་ཏེ། མདོ་ལས་གང་མི་རྟག་པ་དེ་སྡུག་བསྔལ་བའོ་ཞེས་གསུངས་
ཀྱི༑ རྟག་པ་སྡུག་བསྔལ་དུ་མ་གསུངས་པ་ལ་མི་རྟག་པ་སྡུག་བསྔལ་ངོ་བོ་ཉིད་ཀྱིས་
བདེན་པ་ལ་མི་འཐད་པས་སྡུག་བསྔལ་མེད་པར་ཐལ་ཞེས་པའོ། །གཉིས་པ་ཀུན་
འབྱུང་མེད་པར་ཐལ་ཞེས་པ་ངོ་བོ་ཉིད་ཀྱིས་ཨེ་དེ་པ་སྟེ་སྡུག་བསྔལ་ངོ་བོ་ཉིད་ཀྱིས་
དང་པོ་ནས་ཡོད་ན་དེ་ཕྱིས་ལས་དང་ཉོན་མོངས་པ་ལས་ཀུན་འབྱུང་བར་མི་རིགས་་
པས་ན་སྟོང་པ་ཉིད་འགོག་པ་ལ་ཀུན་འབྱུང་མེད་པར་ཐལ་ཏེ། ཀུན་འབྱུང་གི་སྡུག་
བསྔལ་ཀུན་འབྱུང་བར་བྱེད་པས་ཀུན་འབྱུང་ཡིན་པ་ལ་དེ་མི་འཐད་པས་ཞེས་པའོ།།
གསུམ་པ་འགོག་པའི་བདེན་པ་མེད་པར་ཐལ་ཞེས་པ་སྡུག་བསྔལ་ཨེ་དེ་པ་སྟེ།
༢༡༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
སྡུག་བསྔལ་ངོ་བོ་ཉིད་ཀྱིས་མེད་པ་དགག་པར་འགལ་བས་ན་དེ་བཀག་པའི་འགོག་
པ་མེད་པར་འགྱུར་ཏེ། སྡུག་བསྔལ་ངོ་བོ་ཉིད་ཀྱིས་གནས་པའི་ཕྱིར་ཞེས་པའོ། །
བཞི་པ་ལ་མེད་པར་ཐལ་བ་ནི་ལམ་ནི་ཨེ་དེ་པ་ཚིགས་ཤད། ལམ་ངོ་བོ་ཉིད་ཀྱིས་
ཡོད་པའི་ཕྱིར་ལམ་བསྒོམ་པ་མེད་པར་ཐལ་ལ། ལམ་དེ་བསྒོམ་པར་བྱ་བར་ཡོད་
པར་འདོད་ན། ལམ་ངོ་བོ་ཉིད་ཀྱིས་ཡོད་པར་འགལ་བས་མེད་པར་འགྱུར་ཞེས་
པའོ། །བདེན་པ་གསུམ་མ་གྲུབ་པས་ཀྱང་ལམ་མེད་པར་ཐལ་ཞེས་སྟོན་པ་གང་ཚེ་
ཨེ་དེ་པ་སྟེ། ལམ་གྱིས་ནི་བདེན་པ་དང་པོ་གཉིས་སྤངས་ཏེ་འགག་པར་བྱེད་ལ། དེ་
གཉིས་དགག་པར་བྱས་པས་འགོག་པ་གསུམ་པ་ཐོབ་པར་བྱེད་པ་ཡིན་པ་ལ།
བདེན་པ་དེ་གསུམ་སྔར་གྱི་རིགས་པས་མ་གྲུབ་པས་ན་ལམ་མེད་པར་ཐལ་ཞེས་་་་་་
སྟོན་པའོ། །སྡུག་བསྔལ་ཤེས་པ་ལ་སོགས་པ་མེད་པར་ཐལ་ཞེས་པ་ནི་གལ་ཏེ་ངོ་
བོས་ཨེ་དེ་པ་སྟེ། སྡུག་བསྔལ་ངོ་བོ་ཉིད་ཀྱིས་ཡོད་ན་དེ་ཡོངས་སུ་ཤེས་པར་བྱ་བ་
མ་ཡིན་པར་ངོ་བོ་ཉིད་ཀྱིས་ཡོད་པ་ཡིན་པས་ན། སྡུག་བསྔལ་དེ་ཡོངས་སུ་ཤེས་
པར་འགལ་བས་ཡོངས་སུ་ཤེས་པ་མེད་པར་ཐལ་ཏེ། རང་བཞིན་གཞན་དུ་འགྱུར་
པ་མི་འཐད་པས་ཡོངས་སུ་ཤེས་པར་བྱ་བ་མ་ཡིན་པ་དེ་ཡོངས་སུ་ཤེས་པར་བྱ་བར་་
མི་འགྱུར་བའི་ཕྱིར་ཞེས་པའོ། །དེ་ལྟར་ངོ་བོ་ཉིད་མི་འགྱུར་བར་ལུང་གིས་ཀྱང་་
བསྟན་ཅེས་པ། དངོས་ཉིད་གནས་ཤེས་མ་ཡིན་ནམ་ཞེས་པ་སྟེ། མདོ་ལས་ཀྱང་
དངོས་པོ་གང་ངོ་བོ་ཉིད་ཀྱིས་གནས་པ་དེ་ནི་དེ་བཞིན་དུ་གནས་སོ་ཞེས་གསུངས་པ་
མ་ཡིན་ནམ་སྟེ། གསུངས་པས་སྡུག་བསྔལ་ངོ་བོ་ཉིད་ཀྱིས་ཡོངས་སུ་ཤེས་པར་བྱ་
བ་མ་ཡིན་པར་གནས་པ་དེ་ཡོངས་སུ་ཤེས་པར་བྱ་བར་འགྱུར་བའམ་ཞེས་པའོ། །
བདེན་པ་ལྷག་མ་གསུམ་པོ་ཀུན་འབྱུང་སྤངས་པ་དང་འགོག་པ་མངོན་དུ་བྱ་བ་དང་།
༢༡༨

༄༅། །འཕགས་པའི་བདེན་པ་བརྟག་པའི་རབ་བྱེད།
ལམ་བསྒྲུབ་པ་གསུམ་ལས་མེད་པར་ཐལ་ཞེས་སྟོན་པ་དེ་བཞིན་དུ་ནི་ཨེ་དེ་པ་སྟེ།
སྡུག་བསྔལ་ཤེས་པར་མེད་པ་དེ་བཞིན་དུ་གསུམ་པོ་འདི་དག་ཀྱང་མི་རུང་ངོཞེས་་་་་
སྦྱར་རོ། །ཅི་ལྟར་མི་རུང་ཞེ་ན། ཡོངས་སུ་ཤེས་བཞིན་ཞེས་སྨོས་ཏེ། སྡུག་བསྔལ་
ངོ་བོ་ཉིད་ཀྱིས་ཤེས་པར་བྱ་བ་མ་ཡིན་པར་གནས་པས། ཡོངས་སུ་ཤེས་པར་བྱར་
མི་རུང་པར་འགྱུར་བས་ཤེས་པ་མི་འཐད་པ་བཞིན་དུ་གསུམ་པ་ཡང་རིམ་པ་བཞིན་
དུ་སྤང་བྱ་མ་ཡིན་པ་དང་། མངོན་སུམ་དུ་བྱ་བ་མ་ཡིན་པ་དང༌། བསྒོམ་བྱ་མ་ཡིན་
པར་ངོ་བོ་ཉིད་ཀྱིས་གནས་པ་དེ་སྤང་པ་ཨེ་དེ་པར་མི་འགྱུར་ཏེ། རང་བཞིན་གཞན་
དུ་འགྱུར་བར་འགལ་བས་སོ། །དེ་སྤང་བ་དང་མངོན་དུ་བྱ་བ་དང་བསྒོམ་པ་མི་རུང་
སྟེ་མེད་པར་ཐལ་ཞེས་པའོ། །དེ་བཞིན་དུ་རྒྱུན་ཞུགས་ཨེ་དེ་པའི་འབྲས་བུ་བཞི་པོ་
ཡང་མེད་པར་ཐལ་ཏེ། ངོ་བོ་ཉིད་ཀྱིས་འབྲས་བུ་ཐོབ་བྱ་མ་ཡིན་པའི་ངོ་བོར་གནས་
པས་ཕྱིས་ཐོབ་བྱར་མི་འགྱུར་བས་ན་འབྲས་བུ་སྔར་མ་ཐོབ་པ་ལས་ཐོབ་༼མ་དཔེ་མི་་་་
གསལ།༽མེད་པར་འགྱུར་ཞེས་སྟོན་པ་འབྲས་བུ་བཞི་དག་ཀྱང་ནས་ངོ་བོཉིད་ནི་་་་་་་
སོགས་པར་འགྲེལ་བར་བསྟན་ཏེ་འབྲས་བུ་བཞི་ཕྱིས་ཐོབ་པ་ཡང་མི་རུང་ངོ་། །ཇི་
ལྟར་མི་རུང་ཞེ་ན་ངོ་བོ་ཉིད་ནི་ཨེ་དེ་པའི་འབྲས་བུའི་ངོ་བོ་ཉིད་ཀྱིས་གནས་པས་ན།
ཕྱིས་ཐོབ་པ་མ་ཡིན་པའི་ངོ་བོར་གནས་པས་ན། ཅི་ལྟར་ཐོབ་པར་འགྱུར་ཏེ་མི་་
འགྱུར་ཞེས་པའོ། །འབྲས་བུ་ཐོབ་པ་མེད་པས་འབྲས་གནས་བཞི་དང་། ཞུགས་པ་
བཞི་ཡང་མི་འཐད་པ་མེད་ལ། དེ་བརྒྱད་མེད་པས་དགེ་འདུན་་མེད་དོ། །བདེན་
བཞི་མེད་པས་ན་དེ་སྟོན་པའི་ལུང་གི་ཆོས་དང་བཞི་པོ་དེ་རྟོགས་པའི་ཆོས་གཉིས་་་་་
ལས་ཀྱང་མེད་པར་འགྱུར་ལ། རྟེན་ཆོས་དང་བརྟེན་པ་དགེ་འདུན་མེད་པས་འབྲས་
བུ་སངས་རྒྱས་ཇི་ལྟར་འཐད་དེ་མེད་པར་འགྱུར་ཞེས་པའོ། །དོན་བཞི་པ་དངོས་
༢༡༩

༄༅། །དབུ་མ་་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པོར་སྨྲ་བ་རྣམས་ལ་ཉེས་པ་ ེ་ ོ ག་པ་བརྗོད་པ་ནི་ཁྱོད་ཀྱི་བྱང་ཆུབ་ལ་སོགས་པ་་་་་
མན་ཆད་དེ། དངོས་པོར་སྨྲ་བ་ཁྱེད་ཀྱི་འབྲས་བུ་བུ་ཏ་ངོ་བོ་ཉིད་ཀྱིས་ཡོད་པའི་ཕྱིར།
རྒྱུ་བྱང་ཆུབ་སེམས་དཔའ་ལ་མ་བརྟེན་པར་ཐོབ་པར་ཐལ་ཞེས་པ་དང༌། ཡང་ཁྱོད་
ཀྱི་བྱང་ཆུབ་སེམས་དཔའ་ངོ་བོ་ཉིད་ཀྱིས་ཡོད་པའི་ཕྱིར། སངས་རྒྱས་སྔ་མ་ལ་མ་
བརྟེན་པར་བྱང་ཆུབ་སེམས་དཔའ་གྲུབ་པར་ཐལ་ཞེས་པ་དང༌། ཁྱོད་ཀྱིས་སོགས་
པས་ཁྱོད་ཀྱི་ལར་ན་དང་པོ་བྱང་ཆུབ་སེམས་དཔའི་དུས་ན་ངོ་བོ་ཉིད་ཀྱིས་སངས་་་་་་
རྒྱས་པ་ཡིན་པར་གནས་པའི་ཕྱིར་བྱང་ཆུབ་སེམས་དཔའ་འབྲས་བུ་བྱང་ཆུབ་ཀྱི་་
དོན་དུ་བྱང་ཆུབ་ཀྱི་སྤྱོད་པ་ལ་འབད་རྩོལ་བྱས་ཀྱང་སངས་རྒྱས་གཏན་་འབྱུང་་་་་
བར་ཐལ་ཏེ། སངས་རྒྱས་མ་ཡིན་པའི་རང་བཞིན་སངས་རྒྱས་སུ་འགྱུར་བར་་་་་
འགལ་བས་ཏེ། དཔེར་ན་ཐ་སྙད་དུ་མེ་ཚ་བའི་རང་བཞིན་གཤེར་བར་མི་འགྱུར་བ་
བཞིན་པས་ཞེས་པའོ། །དེ་ལྟ་བུ་ཉེས་པ་དངོས་པོར་སྨྲ་བས་དབུ་མ་བ་ལ་གོང་དུ་
འགེལ་མ་ནུས་སོ། །གཞན་ཡང་གང་ཟག་འགས་ཀྱང་ཆོས་དགེ་བ་དང་མི་དགེ་བ་
བྱེད་པ་མེད་པར་འགྱུར་ཏེ། ཆོས་དང་ཆོས་མ་ཡིན་པའི་ངོ་བོ་ཉིད་ཀྱིས་ཡེ་ནས་ཡོད་
པའི་ཕྱིར་རོ། །བྱེད་པ་ནི་མེད་པ་བྱེད་པ་ཡིན་པ་ལ་ངོ་བོ་ཉིད་ཀྱིས་ཡོད་པས་ན་དེ་བྱ་
བར་མི་འཐད་དེ། རང་བཞིན་རྒྱུ་དང་རྐྱེན་དག་ལས། །སྐྱེ་བར་རིགས་པ་མ་ཡིན་
ཏེ༑ ༑རྒྱུ་དང་རྐྱེན་ལས་སྐྱེ་ན་ནི། །རང་བཞིན་བྱས་པ་ཅན་དུ་འགྱུར་བས་རང་
བཞིན་དུ་མི་འཐད་པས་ཞེས་པའི་རིགས་པས་སོ། །ཞེས་སྟོན་པས་འགའ་ཡང་
སོགས་པའོ། །དེ་ལྟར་ཆོས་དང་ཆོས་མ་ཡིན་པའི་བྱེད་པ་མེད་པའི་ཕྱིར་རྒྱུ་དེ་ལས་
འབྱུང་བའི་འབྲས་བུ་མཐོ་རིས་ངན་སོང་མེད་པར་ཐལ་ཞེས་པ། ཆོས་དང་ཞེས་པའི་
རྐང་པ་གཉིས་སོ། །གཞན་ཡང་རྒྱུ་ཆོས་དང་ཆོས་མ་ཡིན་པ་མེད་པར་ཡང་འབྲས་བུ་
༢༢༠

༄༅། །འཕགས་པའི་བདེན་པ་བརྟག་པའི་རབ་བྱེད།
མཐོ་རིས་ངན་སོང་གྲུབ་པར་ཐལ་ཏེ། འབྲས་བུ་ངོ་བོ་ཉིད་ཀྱིས་ཡོད་པའི་ཕྱིར་ཅེས་
སྟོན་པ་ཆོས་དང་སོགས་པའི་རྐང་པ་གཉིས་སོ། །འབྲས་བུ་རྒྱུ་མེད་དུ་སྐྱེ་བ་མི་
འཐད་པས་ན་རྒྱུ་ཆོས་དང་ཆོས་མ་ཡིན་པ་ལས་བྱུང་བའི་འབྲས་བུ་ཡོད་པར་འདོད་
དོ་ཞེ་ན། ཆོས་དང་༼མ་དཔེ་མི་གསལ།༽སོགས་པ་སྨོས་ཏེ། དེ་ལྟ་བུ་ཡོད་པར་འདོད་ན་
འོ་ན་སྟོང་པ་ཉིད་དུ་གྲུབ་སྟེ། གང་དང་གང་རྟེན་འབྲེལ་ཡིན་པ་ལ་དེ་ངོ་བོ་ཉིད་ཀྱིས་
སྟོང་སྟེ་སྒྱུ་མའི་རྟ་གླང་བཞིན་ཞེས་པའོ། །གཞན་ཡང་འཇིག་རྟེན་པའི་ཐ་སྙད་ཞིང་
ལ་བརྟེན་ནས་ཞིང་རྨོ་བ་དང༌། ཞིང་ལ་བརྟེན་ནས་ཚོང་བྱེད་པའི་ཨེ་དེ་པའི་ཐ་སྙད་
ཀུན་ཞིག་པར་ཐལ་ཏེ། ཞིང་རྨོ་བ་དང་ཚོང་ཨེ་དེ་པ་ངོ་བོ་ཉིད་ཀྱིས་གྲུབ་པའི་ཕྱིར་
ཞིང་ཚོང་ཨེ་དེ་པ་ལ་བརྟེན་ནས་དེ་དག་བྱེད་པ་མི་འཐད་པས་ཏེ། ནམ་མཁའ་ངོ་བོ་
ཉིད་ཀྱིས་ཡོད་པ་འགའ་ཞིག་ལ་བརྟེན་ནས་བྱེད་པ་མི་འཐད་པ་བཞིན་ཞེས་སྟོན་པ།
འཇིག་རྟེན་ཞེས་པ་གཉིས་སོ། །གཞན་ཡང་བྱ་བ་དང་རྩོམ་པ་ཡང་མེད་པར་ཐལ་
ཞེས་པ་རྟེན་ཅིང་ཨེ་དེ་པ་སྟེ། རྟེན་འབྲེལ་གྱི་རང་བཞིན་གྱིས་སྟོང་པ་ཉིད་དུ་གྲུབ་
པའི་སྟོང་པ་ཉིད་མཁྱེན་པ་ངོ་བོ་ཉིད་ཀྱིས་འགྲུབ་ཅེས་འགོག་པའི་སྒོ་ནས་གནོད་པ་
བྱེད་ན། བྱ་བ་ཐམས་ཅད་མེད་པར་ཐལ་ཏེ་བྱ་བ་དང་བྱ་བ་རྩོམ་པ་ངོ་བོ་ཉིད་ཀྱིས་
གྲུབ་པ་ན་བྱ་བ་བྱེད་པ་དང་བྱ་བ་རྩོམ་པ་མི་འཐད་དེ། དཔེར་ན་ཀ་ངོ་བོ་ཉིད་ཀྱིས་
གྲུབ་པས་ནམ་མཁའ་བྱེད་པའི་བྱ་བ་དང་བྱ་བ་རྩོམ་པ་མེད་ཅེས་པའོ། །གཞན་ཡང་
སྟོང་པ་ཉིད་མ་ཡིན་གྱི་དངོས་པོར་ཡོད་ན་མི་བྱེད་པ་སྟེ། ཆོས་འཆད་པ་ལྟ་བུ་བྱ་བ་
མི་བྱེད་པའི་གང་ཟག་གིས་ཀྱང་ཆོས་བཤད་པའི་སྒོ་ནས་སློབ་མ་ལ་རྟོགས་པ་སྐྱེད་་
པར་བྱེད་པ་ཨེ་དེ་པར་འགྱུར་ཏེ། ཆོས་འཆད་པ་ལྟ་བུའི་ངོ་བོ་ཉིད་ཀྱིས་ཡོད་པའི་
ཕྱིར་ཞེས་པ་སྟོང་པ་ཉིད་ཅེས་པ་གཉིས་སོ། །གཞན་ཡང་འགྲོ་བ་ལྔ་པོ་རྣམས་སྣ་
༢༢༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཚོགས་པར་སྐྱེ་བ་དང་བྲལ་ཏེ། མེད་པར་ཐལ་ཞིང༌། དབྱར་དང་དགུན་ཨེ་དེ་པའི་
གནས་སྐབས་སྣ་ཚོགས་པ་ཡང་མེད་པར་ཐལ་ཞེས་སྟོན་པ། དངོས་ཉིད་ཨེ་དེ་པ་སྟེ་
འགྲོ་བ་སྣ་ཚོགས་སུ་སྐྱེ་བའི་ལས་དུ་མའི་ངོ་བོར་ནི་ཡོད་པ་མི་འཐད་ལ། ལས་གང་
ཡང་རུང་བ་གཅིག་གིས་ངོ་བོར་གནས་པའི་ཕྱིར་འགྲོ་བ་སྣ་ཚོགས་སུ་སྐྱེ་བ་མེད་་་་་་་་་
པར་ཐལ་ཞེས་པ་དང༌། དབྱར་ལྟ་བུའི་དུས་གཅིག་གི་ངོ་བོར་ངོ་བོ་ཉིད་ཀྱིས་གྲུབ་
པའི་ཕྱིར་སྟོན་ཨེ་དེ་པ་གནས་སྐབས་སྣ་ཚོགས་མེད་པར་ཐལ་ཏེ། རང་བཞིན་་་་
གཞན་དུ་འགྱུར་བ་མི་འཐད་པའི་ཕྱིར་ཞེས་པའོ། །གཞན་ཡང་དངོས་པོ་ངོ་བོ་ཉིད་
ཀྱིས་བདེན་པའི་ཕྱིར་སྐྱེ་འགག་མེད་པའི་ཐེར་ཟུག་རྟག་པར་ཐལ་ཞེས་པ་མ་སྐྱེས་པ་
ལ་སོགས་པ་གཉིས་སོ། །གཞན་སྟོང་པ་ཉིད་མ་ཡིན་པར་དངོས་པོ་ངོ་བོ་ཉིད་ཀྱིས་
ཡོད་ན་རྒྱུན་ཞུགས་ཨེ་དེ་པ་མ་ཐོབ་པ་ཐོབ་པར་བྱ་བ་མེད་པར་ཐལ། སྡུག་བསྔལ་
མཐར་འབྱིན་པའི་བསོད་ནམས་ཀྱིས་ལས་མེད་པར་ཐལ་ཉོན་མོངས་པ་རྣམས་སྲོང་
བ་གཏན་མེད་པར་ཐལ་ཏེ། འབྲས་བུ་དང་པོ་ནས་གནས་པའི་ཕྱིར་དང་། སྡུག་
བསྔལ་ངོ་བོ་ཉིད་ཀྱིས་གྲུབ་པ་མཐར་བྱེད་དེ་སྤོང་བ་མི་འཐད་པའི་ཕྱིར་དང༌། ཉོན་
མོངས་པ་ངོ་བོ་ཉིད་ཀྱིས་ཡོད་པས་སྤང་མི་ནུས་པའི་ཕྱིར་ཞེས་རིམ་པ་བཞིན་དུ་སྟོན་
པ་གལ་ཏེ་ཨེ་དེ་པའོ། །མཇུག་བསྡུས་ཏེ་སྟོན་པ་ག༼མ་དཔེ་མི་གསལ།༽ས་ཀྱི་ཨེ་དེ་པ་
སྟེ༑ དངོས་པོ་བདེན་པར་འདོད་ན་དེ་དག་ཀུན་མི་འཐད་པས་ན་ངེད་དབུ་མ་པ་་་
ལྟར་རྟེན་འབྲེལ་སྟོང་པར་མཐོང་བར་ཡོད་ན་བདེན་པ་བཞི་མཐོང་པ་ཡོད་དེ།
བདེན་པ་བཞི་མཐོང་བ་ནི་དེ་དག་སྐྱེ་བ་མེད་པར་རྟོགས་པ་ལ་ཟེར་ལ། དེ་ཡང་རྟེན་
འབྲེལ་སྟོང་པར་མཐོང་བ་ལ་འཐད་པས་ན་གང་ལ་སྟོང་པ་ཉིད་རུང་བ་དེ་ལ་ཐམས་
ཅད་རུང་བར་འགྱུར་ཞེས་པར་གནས་ཞེའོ། །བདེན་པ་བརྟག་པ་རྫོགས་སོ།། །།
༢༢༢

༄༅། །མུ་ངན་ལས་འདས་པ་བརྟག་པའི་རབ་བྱེད།
༈ ཉི་ཤུ་ལྔ་པ་མྱ་ངན་འདས་པ་བརྟག་པ་ལ་དོན་བརྒྱད་དེ། ཕྱོགས་སྔ་མའི་བསམ་
པ་ཉེ་བར་དགོད་པའི་སྒོ་ནས་ལེའུ་རྣམས་ཀྱི་འབྲེལ་རྣམ་པར་གཞག་པ་དང༌།
བརྩད་པ་མཚུངས་པ་ཉིད་དུ་བསྒྲུབ་པ་དང་། དབུ་མ་པ་ལ་འདོད་པའི་མྱ་ངན་ལས་
འདས་པའི་མཚན་ཉིད་དང་། བརྟག་པ་རྣམ་པ་བཞིའི་སྒོ་ནས་དངོས་པོར་སྨྲ་བ་་་་
རྣམས་ཀྱི་མྱ་ངན་ལས་འདས་པ་དགག་པ་དང༌། མྱ་ངན་ལས་འདས་པ་རྣརྣམས་་་་་
འགོག་པའི་རིགས་པ་དེ་ཉིད་གཟུགས་ཀྱི་སྐུ་ལ་བསྒྲེ་བ་དང་། འཁོར་བ་དང་མྱ་ངན་
ལས་འདས་པ་ཁྱད་པར་མེད་པ་ཉིད་དུ་བསྒྲུབ་པ་དང༌། དོན་དམ་པའི་བདེན་པའི་
མཚན་ཉིད་མཐའ་བཅུ་བཞི་དང་བྲལ་བའི་ལུང་དུ་མ་བསྟན་པའི་མཚན་ཉིད་ཟབ་པ་
དང༌། ཆོས་བསྟན་པའི་དོན་མེད་པའི་ཉེས་པ་སྤང་བའོ། །དང་པོ་སྟོན་པ་གལ་ཏེ་
འདི་དག་ཀུན་ལ་སོགས་པའི་ཚིགས་ཤད་གཅིག་སྟེ། ཆོས་ཐམས་ཅད་སྟོང་པ་ཉིད་
ཡིན་ན་མྱ་ངན་ལས་འདས་པ་མེད་པར་ཐལ་བ་ལས། མྱ་ངན་ལས་འད་པ་་་་་
གསུངས་པས་ན་ཆོས་ཐམས་ཅད་སྟོང་བ་མ་ཡིན་ནོ་ཞེ་ན། ཞེས་བརྒལ་བ་སྟེ། དེ་ལྟ་
བུའི་རྒོལ་བའི་ལན་གདབ་པར་བྱ་བའི་ཕྱིར་བདེན་པ་བརྟག་པའི་འོག་ཏུ་འདི་་་་་་་་་
གསུངས་སོ། །དང་པོ་རྒོལ་བའི་དོན་ནི་ཕྱི་ནང་གི་ཆོས་འདི་དག་ཀུན་སྟོང་ན། དེའི་
ཕྱིར་འབྱུང་བ་སྟེ། སྡུག་བསྔལ་དང་ཉོན་མོངས་པ་སྐྱེ་བ་མེད་ཅིང་དེས་ན་དེ་དག་
སྤངས་ཏེ་འཇིག་པ་མེད་པའི་ཕྱིར་ན་ཉོན་མོངས་པ་གང་ཞིག་སྤངས་པ་ལས་མྱ་ངན་་་
ལས་འདས་པར་འགྱུར་བར་འདོད་དེ། ཕུང་པོ་ལྷག་བཅས་ཀྱི་མྱ་ངན་ལས་འདས་
པ་ཉོན་མོངས་སྤངས་ནས་ཕུང་པོའི་ལྷག་མ་ཙམ་ལས་མེད་པར་ཐལ་ཞེས་པའོ། །
ཡང་གང་ཞིག་འགག་པ་སྟེ་འབྲས་བུ་སྡུག་བསྔལ་འགག་པ་ལས་ཕུང་པོ་ལྷག་མ་་
མེད་པའི་མྱ་ངན་ལས་འདས་པར་འགྱུར་ཏེ། དེ་མེད་པར་ཐལ་ཞེས་པའོ། །དེ་ལྟར་
༢༢༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཐལ་བ་ལས་དེ་གཉིས་སངས་རྒྱས་ཀྱིས་གསུངས་པའི་ཕྱིར་ན་ཐམས་ཅད་སྟོང་བ་མ་
ཡིན་ཞེས་པའོ། །དོན་གཉིས་པ་བརྩད་པ་མཚུངས་པར་སྟོན་པ་ནི་གལ་ཏེ་འདི་ཀུན་
ཨེ་དེ་པའི་ཚིགས་ཤད་གཅིག་སྟེ། དངོས་པོར་སྨྲ་བ་འདོད་པ་ལྟར་ཆོས་ཐམས་ཅད་
མི་སྟོང་སྟེ་ངོ་བོ་ཉིད་ཀྱིས་བདེན་པར་སྒྲུབ་པ་ཡིན་ན་རང་བཞིན་གཞན་དུ་འགྱུར་བ་་
མི་འཐད་པའི་ཕྱིར་སྡུག་བསྔལ་དང༌། ཉོན་མོངས་པ་འབྱུང་བ་སྟེ་སྐྱེ་བ་མི་འཐད་
ཅིང༌། དེས་ན་འཇིག་པ་ཡང་མི་འཐད་དེ་མེད་པའི་ཕྱིར། ཉོན་མོངས་པ་གང་ཞིག་
སྤང་བ་དང༌། སྡུག་བསྔལ་གང་ཞིག་འགག་པ་ལས། རིམ་པ་བཞིན་ལྷག་བཅས་
ལྷག་མེད་ཀྱི་མྱ་ངན་ལས་འདས་པ་འཐད་དེ། དེ་གཉིས་ཁྱེད་ལ་མེད་པར་ཐལ་ཏེ་
དངོས་པོ་ངོ་བོ་ཉིད་ཀྱིས་ཡོད་པར་འགྱུར་བས་འགལ་བས་ཞེས་པའོ། །འོ་ན་ཁྱེད་
དབུ་མ་པ་རང་ཅི་ལྟར་འདོད་ཅེ་ན། ངེད་མྱ་ངན་ལས་འདས་པ་ཞེས་བྱ་བ་གཅིག་
དོན་དམ་པར་འཕགས་པ་རྣམས་ཀྱི་བློའི་སྣང་བ་དང་བསྟུན་ན་ཡོད་པར་མི་འདོད་་་་་
པས། མྱ་ངན་འདས་པ་ཡོད་པའི་གཏན་ཚིགས་མ་གྲུབ་པ། སོ་སོ་སྐྱེ་བའི་བློ་ཡི་སྣང་
བ་ལ་བརྗོད་པའི་སྒོ་ནས་བསྟན་ན་འདི་ལྟ་བུ་ལ་འདོད་ཅེས་སྟོན་པ་ཨེ་དེ་པ་སྟེ།
ཁྱེད་ཀྱང་མྱ་ངན་ལས་འདས་པ་ཉོན་མོངས་དངོས་པོར་ཡོད་པ་སྤངས་པ་ལ་འདོད།
སྡུག་བསྔལ་དངོས་པོར་ཡོད་པ་སྤངས་པ་ལ་འདོད་པ་ལ། ངེད་དེ་ལྟར་མི་འདོད་དེ་
དེ་དག་དངོས་པོར་མ་གྲུབ་པས་སྤངས་པ་མེད་པ་མྱ་ངན་ལས་འདས་པ་་འདོད་་་་་
དོ༑ ༑དེ་བཞིན་དུ་ཁྱེད་ཟག་མེད་ཀྱི་སྤངས་པའི་དངོས་པོ་ཐོབ་པ་ལ་དེ་ཐོབ་པ་མེད་
པ་ལ་འདོད་དོ། །དེ་བཞིན་དུ་ཁྱོད་ཉོན་མོངས་པ་དངོས་པོར་གྲུབ་པ་རྒྱུན་ཆད་པ་ལ་
འདོད་པ་ལ་ངེད་ཆད་པ་མེད་པ་ལ་འདོད་དོ། །ཁྱེད་མྱ་ངན་ལས་འདས་པ་དངོས་
པོའི་ཆོས་སུ་འདོད་དེ་རྟག་ཏུ་གནས་པར་འདོད་པས་རྟག་པར་འདོད་པ་ལ། ངེད་
༢༢༤

༄༅། །མྱ་ངན་ལས་འདས་པ་བརྟག་པའི་རབ་བྱེད།
རྟག་པ་མེད་པ་ལ་འདོད། ཁྱེད་ཉོན་མོངས་པ་འགགས་ནས་མྱ་ངན་ལས་འདས་པ་
སྐྱེ་བར་འདོད་པ་ལ། ངེད་འགག་པ་མེད་པ་སྐྱེ་མེད་པར་འདོད་ཅེས་པའོ། །དོན་
བཞི་པ་བརྟག་པ་བཞིར་བྱས་པའི་སྒོ་ནས་དངོས་པོར་སྨྲ་བའི་མྱ་ངན་ལས་འདས་པ་་་
དགག་པ་ལ་བཞི་ཏེ། དངོས་པོར་འདོད་པ་དགག་པ་དང༌། དངོས་མེད་དུ་འདོད་པ་
དགག་པ་དང༌། གཉིས་ཀར་འདོད་པ་དགག་པ་དང༌། གཉིས་ཀ་མ་ཡིན་པར་འདོད་
པ་དགག་པའོ། །དེ་ལས་དང་པོ་ཉན་ཐོས་བྱེ་བྲག་སྨྲ་བ་ཡིན་ཏེ། སོ་སོར་བརྟགས་
པ་དང་བརྟགས་མིན་གྱི་འགོག་པ་དངོས་པོར་འདོད་དོ། །དེ་འགོག་པ་མྱ་ངན་ལས་
འདས་པ་དངོས་པོ་ཨེ་དེ་པ་སྟེ། སྐྱོན་གསུམ་ལས་དང་པོ་མྱ་ངན་ལས་འདས་པ་་་་
དངོས་པོ་མ་ཡིན་རྣལ་མ་དངོས་པོ་ཡིན་རྒ་ཤིའི་མཚན་ཉིད་ཅན་དུ་ཐལ་བར་འགྱུར་་་
ཏེ༑ རྒ་ཤིའི་མཚན་ཉིད་མེད་པའི་དངོས་པོ་མེད་པའི་ཕྱིར་ཅེས་པའོ། །དེ་ཡང་རྒ་ཤི་
མཚན་ཉིད་ཅན་གྱི་དངོས་པོ་ནི་རྣམ་ཤེས་མིང་དང་གཟུགས་སྐྱེ་མཆེད་དྲུག་རེག་པ་་་་
ཚོར་བ་སྟེ་དེ་དག་གི་རྒྱུན་ལ་རྒ་ཤི་འཇིག་པར་བྱེ་བྲག་སྨྲ་བ་ཉིད་འདོད་པས་ན་་་་་
ཤི་མཚན་ཉིད་ཅན་དེ་ལྟ་བུར་ཐལ་ཞེས་པའོ། །སྐྱོན་གཉིས་པ་འདུ་བྱས་སུ་འགྱུར་
ཞེས་པ། གལ་ཏེ་ཨེ་དེ་པ་སྟེ་དངོས་པོ་ལ་འདུས་བྱས་མ་ཡིན་པ་མེད་པའི་ཕྱིར་ཞེས་
པའོ། །སྐྱོན་གསུམ་པ་མྱ་ངན་ལས་འདས་པ་རྒྱུ་རྐྱེན་ལ་བརྟེན་པར་ཐལ་ཏེ། དངོས་
པོ་རྒྱུ་རྐྱེན་ལ་མ་བརྟེན་པ་མེད་པའི་ཕྱིར་ཞེས་སྟོན་པ་གལ་ཏེ་མྱ་ངན་ཨེ་དེ་པའོ།།
མདོ་སྡེ་པ་མྱ་ངན་ལས་འདས་པ་མཚོ་ལ་ཁྱག་ཞུ་བའམ་སྤྲིན་ནམ་མཁའ་ལ་དེངས་་་་་་
པ་ལྟར་ཅང་མེད་དུ་འདོད་པ་འགོག་པ་ནི་གལ་ཏེ་མྱ་ངན་ཨེ་དེ་པ་སྟེ། ཉེས་པ་བཞི་
ལས་དང་པོ་མྱ་ངན་ལས་འདས་པ་དངོས་མེད་ཡོད་ན་ཅི་ལྟར་རྒྱུ་ལ་བརྟེན་ནས་ཐོབ་
པ་ཡིན་པར་འགྱུར་ཏེ། མྱ་ངན་འདས་པ་རྒྱུ་ལ་བརྟེན་ནས་ཐོབ་པར་འདོད་པས་མི་
༢༢༥

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
འཐད་པར་ཐལ་ཏེ། དངོས་མེད་ཡིན་པས་ཞེས་པ་རྐང་པ་དང་པོ་གཉིས་སོ། །སྐྱོན་
གཉིས་པ་ནི་གང་ལ་མྱ་ངན་འདས་དངོས་མིན་ཨེ་དེ་པ་ཚིགས་ཤད་གཉིས་ཏེ། ལྟོས་
པ་དངོས་པོ་མེད་པའི་ཕྱིར་ན་དེ་ལས་ལྟོས་པའི་དངོས་མེད་མེད་པར་ཐལ་ཞེས་་
པའོ། །སྐྱོན་གསུམ་པ་གལ་ཏེ་མྱ་ངན་འདས་དངོས་མེད་པ་ཚིགས་ཤད་གཅིག་སྟེ།
གཞན་ཡང་མྱ་ངན་འདས་པ་དངོས་པོ་མེད་པ་ཡིན་ན་རྒྱུ་རྐྱེན་ལ་བརྟེན་པར་ཐལ་ཏེ།
རྒྱུ་རྐྱེན་འགགས་ནས་ཞིག་པ་ལ་དངོས་མེད་འཇིག་པའི་ཕྱིར་ན་རྒྱུ་རྐྱེན་ལ་བརྟེན་་
པའི་དངོས་མེད་ཡོད་པ་མ་ཡིན་པའི་ཕྱིར་ཞེས་པའོ། །སྐྱོན་བཞི་པ་མྱ་ངན་ལས་་་་
འདས་པ་འབྱུང་འཇིག་མེད་པར་གསུངས་པ་དང་འགལ་ཞེས་སྟོན་པ་འོངས་པ་དང་་
ནི་འགྲོ་བའི་དངོས་ཨེ་དེ་པ་སྟེ། འོང་བ་ནི་སྐྱེ་བ་སྔ་མ་ནས་ལས་དང་ཉོན་མོངས
པའི་དབང་གིས་འདིར་སྐྱེ་བའོ། །འགྲོ་བ་འདི་འདི་ནས་ཕྱི་མར་འགྲོ་བའོ། །བརྟེན་
བཞི་ཞེས་པ་ནི་སྔ་མའི་མ་རིག་པ་ཨེ་དེ་པའི་ལས་དང་ཉོན་མོངས་པའི་སྒོ་ནས་མིང་་
དང་གཟུགས་ཨེ་དེ་པའི་སྡུག་བསྔལ་ཕྱི་མ་གྲུབ་པ་སྟེ་རྒྱུ་འབྲས་ངོ་བོ་ཐ་དད་པའོ། །
རྒྱུར་བྱས་གང་ཡིན་པ་ཞེས་པ་ནི་པ་ར་ཧེ་ཏ་ན་རེ་ཐ་མི་དད་པའི་རྒྱུ་འབྲས་ཏེ། ཕུང་
པོ་ལྔ་པོ་ད་ལྟར་བ་འདི་ཉིད་སྐྱེ་བ་སྔ་མའི་ལས་དང་ཉོན་མོངས་པའི་འབྲས་བུར་་་
འདུག་པས་ན་ཀུན་འབྱུང་ཕྱི་མའི་སྡུག་བསྔལ་གྱི་རྒྱུར་འདུག་པས་ན་ཀུན་འབྱུང་དུ་་
འདུག་པར་མི་བྱའོ། །དེ་ནི་བརྟེན་པ་ཡིན་པ་ཞེས་པ་ནི་དེ་ལྟ་བུའི་ངོ་བོ་དང་འགྲོ་
བའི་དངོས་པོ་རྟེན་པ་དང་། རྒྱུར་བྱས་པ་དེ་ནི་རྟེན་མིན་ཏེ་ཐ་དད་པི་རྒྱུ་འབྲས་ཀྱང་
མ་ཡིན། རྒྱུ་འབྲས་ཏེ་དུས་མཉམ་པའི་རྒྱུ་འབྲས་ཀྱང་མ་ཡིན་པ་མྱ་ངན་ལས་འདས་
པ་ཡིན་པར་བསྟན་ཏེ། དེ་ལྟ་བུའི་མྱ་ངན་ལས་འདས་པ་དེ་འབྱུང་བ་སྟེ། སྐྱེ་བ་དང་
འཇིག་པ་སྟེ་འགག་པ་དག་སྤང་པ་གཉིས་ཏེ། དེ་དག་མེད་པར་གསུངས་པ་ན་་་་
༢༢༦

༄༅། །མྱ་ངན་ལས་འདས་པ་བརྟག་པའི་རབ་བྱེད།
དངོས་མེད་འཇིག་པ་མྱ་ངན་ལས་འདས་པར་མི་འཐད་ཅེས་པའོ། །དོན་བསྟན་པ་
དེ་ཕྱིར་ཞེས་པ་གཉིས་སོ། །བརྟག་པ་གསུམ་པ་དངོས་པོ་དང་དངོས་མེད་མ་ཡིན་
པར་སྟོན་པ་ལ་ཉེས་པ་དང་བཞི་ལས་དང་པོ་གལ་ཏེ་མྱ་ངན་ལས་འདས་པ་ནི་ཨེ་དེ་
པ་སྟེ། གཉིས་ཀ་མྱ་ངན་འདས་པ་ཡིན་ན་དངོས་པོ་འདུས་བྱས་དང་། དངོས་མེད་
འདུས་མ་བྱས་གཉིས་མྱ་ངན་ལས་འདས་པར་ཐལ་ན། དེ་གཉིས་མྱ་ངན་ས་་་་
འདས་པ་ཡིན་པར་མི་འཐད་ཅེས་པའོ། །མི་རིགས་ཞེས་པའོ། །གཉིས་པ་ནི་གལ་
ཏེ་ཨེ་དེ་པ་སྟེ། གཉིས་ཀ་ཡིན་ན་མྱ་ངན་ལས་འདས་པ་དངོས་པོ་དང་དངོསམེད་་་་་་
གཉིས་ལ་བརྟེན་པའི་ཕྱིར་མ་བརྟེན་པ་མ་ཡིན་ཏེ་རྟེན་པར་ཐལ་ཞེས་པའོ། །གསུམ་
པ་གལ་ཏེ“་ཨེ་དེ་པ་སྟེ་མྱ་ངན་ལས་འདས་པ་འདུས་མ་བྱས་ཡིན་པ་ལ་འདུས་བྱས་སུ་
ཐལ་ཞེས་པ་སྟེ། དངོས་པོ་དང་དངོས་པོ་མེད་པ་འདུས་བྱས་ཡིན་པ་སྟེ། འདུས་
བྱས་ཀྱི་དངོས་པོ་དང་འདུས་བྱས་འགགས་པ་ལ་དངོས་མེད་འཇོག་པ་ཡིན་པས་་་་་་
ཞེས་པའོ། །སྐྱོན་བཞི་པ་སྟོན་པ་དངོས་མེད་ཨེ་དེ་པ་སྟེ། དངོས་པོ་དང་དངོས་མེད་
སྤུངས་འགལ་ཡིན་པས་མྱ་ངན་ལས་འདས་པ་ལ་དེ་གཉིས་ཡོད་པར་འགལ་ཏེ།
སྣང་མུན་དངོས་པོ་གཅིག་ལ་ཡོད་པ་འགལ་བ་བཞིན་ཞེས་པའོ། །འགག་པ་བཞི་བ་
དངོས་པོ་དང་དངོས་མེད་གཉིས་ཀ་མ་ཡིན་པ་དགག་པ་ནི་དངོས་མིན་ཨེ་དེ་པ་སྟེ།
དོན་ནི་ལྟོས་ས་དངོས་པོ་དང་དངོས་མེད་གཉིས་ཀ་གྲུབ་ན། དེ་ལ་ལྟོས་པའི་གཉིས་
ཀ་མ་ཡིན་པ་འཐད་པ་ལས་ལྟོས་ས་སྔར་གྱི་རིགས་པས་མ་གྲུབ་པས་ན་དེ་མི་འཐད་
ཅེས་པའོ། །གཞན་ཡང་མྱ་ངན་ལས་འདས་པ་དངོས་པོ་ཡང་མ་ཡིན་དངོས་པོ་མེད་
པ་ཡང་མ་ཡིན་ཞེས་སོ་སོའི་སྐྱེ་བོས་མངོན་སུམ་དུ་བྱས་ནས་ཡོད་པར་གྲུབ་བམ།
འོན་ཏེ་བུ་ཏུས་མངོན་དུ་བྱས་པར་འདོད་དེ། དེ་གཉིས་ཀ་ལྟར་མི་འཐད་ཅེས་པ།
༢༢༧

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
གལ་ཏེ་མྱ་ངན་ལས་འདས་པ་ནི་ཨེ་དེ་པ་སྟེ། དེ་ལ་སོ་སོའི་སྐྱེ་བོས་མངོན་སུམ་དུ་
བྱེད་པ་མི་འཐད་དེ། མྱ་ངན་འདས་པ་སོ་སོའི་སྐྱེ་བོའི་ཡུལ་མ་ཡིན་པའི་ཕྱིར་བུ་ཏས་
མངོན་སུམ་དུ་བྱས་པ་མ་ཡིན་ཏེ། ལྟོས་པ་དངོས་པོ་དང་དངོས་མེད་མ་གྲུབ་པས་དེ་
ལ་ལྟོས་པའི་གཉིས་ཀ་མ་ཡིན་པ་མ་གྲུབ་པས་ན་མྱ་ངན་འདས་པ་ཉིད་མ་གྲུབ་པས་་
བུ་ཏ་མ་གྲུབ་པས་དེས་མངོན་སུམ་དུ་བྱེད་པ་མི་འཐད་པས་ཞེས་པའོ། །ལྔ་པ་མྱ་
ངན་འདས་པ་འགོག་པའི་རིགས་པ་དེ་གཟུགས་ཀྱི་སྐུ་ལ་བསྒྲེ་བ་ནི། བཅོམ་ལྡན་མྱ་
ངན་ཨེ་དེ་པའི་ཚིགས་ཤད་གཉིས་ཏེ། དང་པོ་བརྟག་པ་བཞིས་གཟུགས་སྐུ་མྱ་ངན་
འདས་པ་ན་གང་དུ་ཡང་མ་གྲུབ་པ་བསྟན་ཏོ། །གསུམ་པ་མྱ་ངན་ལས་འདས་པ་གང་
དུ་ཡང་མ་གྲུབ་པར་བསྟན་ཏོ། །དྲུག་པ་འཁོར་འདས་ཐ་མི་དད་དུ་བསྒྲུབ་པ་ནི་་་
འཁོར་བ་ཨེ་དེ་པ་སྟེ། འཁོར་བའི་རང་བཞིན་ཡང་དོན་དམ་པར་སྐྱེ་བ་མེད་པའི་
རང་བཞིན་ཡིན་ལ། མྱ་ངན་ལས་འདས་པ་ཡང་དེ་ལྟར་ཡིན་པས་ན་དེ་གཉིས་ཁྱད་
པར་མེད་ཅེས་ཚིགས་ཤད་དང་པོས་བསྟན་ཏོ། །འོ་ན་མྱ་ངན་ལས་འདས་པའི་་་་
མཐའ་དང་འཁོར་བའི་མཐའ་གང་ཞེ་ན། མྱ་ངན་འདས་མཐའ་ཨེ་དེ་པ་སྟེ་གཉིས་
ཅར་གྱི་མཐའ་ཡང་སྐྱེ་བ་མེད་པར་མཚུངས་པས་ཐ་དད་མེད་ཅེས་པའོ། །བདུན་པ་
མཐའ་བཅུ་བཞི་དང་བྲལ་བའི་སྒོ་ནས་དོན་དམ་པའི་བདེན་ཉིད་ལུང་མ་བསྟན་པར་
གྲུབ་པ་སྟོན་པ་དགག་པར་གྱུར་དང་ཨེ་དེ་པ་སྟེ། འགགས་པར་གྱུར་དང་ཨེ་དེ་བ་
བཞི་ནི་བུ་ཏ་ཤི་ཡན་ཅད་ཡོད་དམ་མེད་ཅེས་པ་་ཨེ་དེ་པའི་ལུང་མ་བསྟན་གྱི་ལྟ་བ་་་་་
བཅུ་བཞི་ནི། གསུམ་ལ་བརྟེན་པ་སྟེ་མྱ་ངན་འདས་པ་ལ་བརྟེན་པ་དང་། ཕྱི་མའི་
མཐའ་ལ་བརྟེན་པ་དང༌། སྔོན་གྱི་མཐའ་ལ་བརྟེན་པའོ། །དང་པོ་ལ་བརྟེན་པ་ནི་དེ་
བཞིན་གཤེགས་པ་ཤི་ཕན་ཆད་ཡོད་མེད་གཉིས་ཀ་མ་ཡིན་པ་བཞིའོ། །ཕྱི་མའི་་
༢༢༨

༄༅། །སྲིད་པའི་ཡན་ལག་བཅུ་གཉིས་བརྟག་པའི་རབ་བྱེད།
མཐའ་ལ་བརྟེན་པ་ནི་བདག་དང་འཇིག་རྟེན་མཐའ་ཡོད་མེད་ཨེ་དེ་པ་བཞིའོ། །
སྔོན་གྱི་མཐའ་ལ་རྟེན་པ་ནི་བདག་དང་འཇིག་རྟེན་རྟག་མི་རྟག་ཨེ་དེ་པ་བཞིའོ། །
ཞེས་བསྟན་པའོ། །།དངོས་པོ་ཐམས་ཅད་སྟོང་པ་ལ་ལྟ་བ་དེ་ཅི་ལྟར་འཐད་དེ་མ་་
གྲུབ་ཅེས་སྟོན་པ་དངོས་པོ་ཨེ་དེ་པ་སྟེ། དེ་ཉིད་ཅི་ཞིག་གཞན་ཅི་ཞིག་ཅེས་པ་ནི།
བདག་དང་སྲོག་གཅིག་གམ་ཐ་དད་ཅེས་པའོ། །དེ་དག་གིས་མཚོན་ནས་མྱ་ངན་
འདས་པ་ལ་བརྟེན་པ་བཞི་ཡང་མ་གྲུབ་ཅེས་པའོ། །དེ་ལྟར་ཆོས་ཐམས་ཅད་སྟོང་པ་
ཉིད་ཡིན་ཏེ་སྔར་འདས་པ་མ་གྲུབ་ན་བུ་ཏས་ཉོན་མོངས་པ་བརྒྱད་ཁྲི་བཞི་སྟོང་གི་་་་
གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པ་དོན་མེད་པར་འགྱུར་རོ་་་་
ཞེ་ན། དེའི་ལན་དུ་དོན་བརྒྱད་པ་ཆོས་བསྟན་པ་དོན་མེད་པ་སྤངས་པ་ནི་དམིགས་
པ་ཐམས་ཅད་ཨེདེ་པ་སྟེ། མྱ་ངན་འདས་པ་སྤྲོས་པ་ཐམས་ཅད་ཉེ་བར་ཞི་བ་ལ་
འཇོག་པས་ན། དེས་བུ་ཏས་ཆོས་གསུངས་བ་གང་ཡང་མེད་དེས་ཆོས་བསྟན་པ་་
ཉིད་མེད་པར་ཆོས་བསྟན་པ་དོན་མེད་པའི་ཉེས་པ་ག་ལ་ཡོད་ཅེས་པའོ། །ཉེ་བར་
ཞི་བ་ནི་སྐྱེ་རྒ་ན་འཆི་དང་བྲལ་བ་སྟེ། གནས་སྐབས་པའི་ཞི་བའི་ཞི་བ་སྟེ་ཞེས་པ་ཞི་
མཐར་ཐུག་གི་ཞི་བ་སྟེ། མི་གནས་པའི་མྱ་ངན་ལས་འདས་པ་སྟེ་སྤྲོས་པ་མཐའ་དག་
ཞི་བའོ། །དེ་ལྟ་བུ་ཡིན་པས་ན་གང་ཟག་གང་གིས་ཡུལ་གང་དུ་སུ་ལ་ཡང་ཁོས་་
འགའ་ཡང་མ་བསྟན་པས་ན་ཉེས་པ་མེད་ཅེས་པའོ། །མྱ་ངན་ལས་འདས་པ་བརྟག་
པ་རྫོགས་སོ། །།
༈ ཉི་ཤུ་རྩ་དྲུག་པ་སྲིད་པའི་ཡན་ལག་བརྟག་པ་ལ་དོན་གཉིས་ཏེ། གཞལ་བྱ་ཉེ་
བར་དགོད་པ་དང༌། ལེའུ་རྣམས་ཀྱི་འབྲེལ་རྣམ་པར་གཞག་པའོ། །དང་པོ་ལ་དོན་
གཉིས་ཏེ། རྟེན་འབྲེལ་འཇུག་པའི་རིམ་པ་བསྟན་པ་དང་ལུགས་ལས་ལྡོག་པའི་
༢༢༩

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
རིམ་པ་བསྟན་པའོ། །གཉིས་པ་ནི་དེའི་རྗེས་ལ་འདི་སྟོན་པའི་འབྲེལ་ཅི་ཞེ་ན། གོང་
དུ་རྟེན་འབྲེལ་ཡང་ནས་ཡང་དུ་བསྟན་པ་ལ་རྟེན་འབྲེལ་གྱི་དོན་མ་བཤད་པས་དོན་་
ཅི་ལ་ཟེར་སྙམ་དུ་དོགས་པ་སྟེ། དེ་དགག་པའི་ཕྱིར་དེའི་རྗེས་ལ་འདི་གསུངས་ཏེ་
རྟེན་འབྲེལ་ཀྱི་དོན་བསྟན་པའི་ཕྱིར་ཏེ། ཡི་གེ་ཡི་དོན་བཤད་པ་ལས་དང་པོ་རྟེན་
འབྲེལ་ལུགས་ལས་འབྱུང་བ་སྟོན་པ་ནི་མ་རིག་བསྒྲིབས་པ་ཡང་སྲིད་ཨེ་དེ་པ་སྟེ།
དང་པོ་འཁོར་བར་འཁོར་བ་ནི་སྲིད་པའི་ཡན་ལག་བཅུ་གཉིས་ལུགས་སུ་འབྱུང་་
བའི་དབང་གིས་ཏེ། དེ་ལ་དང་པོ་མ་རིག་པ་དེ་ཁོ་ན་དང་ལས་འབྲས་ལ་རྨོངས་པས་
བསྒྲིབས་པའི་སྒོ་ནས་ཡང་སྲིད་པ་སྐྱེ་བ་ཕྱི་མ་འབྱུང་བར་བྱ་བའི་ཕྱིར་རམ། ཆེད་དུ་
འདུ་བྱེད་གསུམ་མངོན་པར་འདུ་བྱེད་དེ། བསོད་ནམས་དང་བསོད་ནམས་མ་ཡིན
པ་དང་མི་གཡོ་བའི་ལས། དེ་ལྟ་བུའི་ལས་གསུམ་གྱིས་སེམས་ཅན་རྣམས་འགྲོ་བ་
རིགས་ལྔར་འགྲོའོ། །ཅི་ལྟར་ཞེ་ན། འདུ་བྱེད་ཨེ་དེ་པ་སྟེ། འདུ་བྱེད་ཀྱི་རྐྱེན་གྱིས་
རྣམ་ཤེས་འགྲོ་བ་ལྔར་འཇུག་པ་ལ་ཨེ་དེ་པའི་རིམ་གྱིས་ཞེས་སྟོན་པ་འདུ་བྱེད་རྐྱེན་་
ཅན་སོགས་པའོ། །གཉིས་པ་རྟེན་འབྲེལ་གྱི་ལྟོག་པའི་རིམ་པ་སྟོན་པ་ནི། མ་རིག་
པ་འགགས་པར་གྱུར་ན་ནི་ཨེ་དེ་པ་སྟེ། མ་རིག་པ་གང་གིས་འགགས་ཞེ་ན་མ་རིག་
སོགས་པའོ། །དེ་ཁོ་ན་ཉིད་བསྒོམ་པ་ལས་ཏེ། ཨེ་དེ་པའི་སྒོ་ནས་མཐོང་ལམ་རྣམ་
པར་མི་རྟོག་པ་སྐྱེ་སྟེ་སྤོང་ངོ༌། །དེ་བསྒོམས་པས་མ་རིག་པ་འགགས་པས་འདུ་བྱེད་
ཨེ་དེ་པ་ཀུན་འགག་ཅེས་པ་སྟེ་དེ་དང་སོགས་པའོ། །སྲིད་པའི་ཡན་ལག་བརྟག་པ་
རྫོགས་སོ།། །།
༈ རབ་ཏུ་བྱེད་པ་ཉི་ཤུ་རྩ་བདུན་པ་ལྟ་བ་བརྟག་པའི་རབ་ཏུ་བྱེད་པ་ལ་དོན་གཉིས་་་
ཏེ༑ གཞལ་བྱ་ཉེ་བར་དགོད་པ་དང༌། ལེའུ་རྣམས་ཀྱི་འབྲེལ་རྣམ་པར་གཞག་པའོ།།
༢༣༠

༄༅། །ལྟ་བ་བརྟག་པའི་རབ་བྱེད།
དང་པོ་ནི་དོན་བཞི་སྟེ། མདོར་བསྟན་པའི་སྒོ་ནས་ལྟ་བ་བཅུ་དྲུག་གི་ངོ་བོ་བརྟག་པ་
དང༌། རིགས་པ་དགོད་པའི་སྒོ་ནས་ལྟ་བ་བཅུ་དྲུག་དགག་པ་དང༌། ལྟ་བ་འགོག་
པའི་རིགས་པ་དེ་ཉིད་དངོས་པོ་གཞན་ལ་བསྒྲེ་བ་དང༌། སྐབས་སུ་བབ་པའི་ཡོན་
ཏན་གྱི་སྒོ་ནས་བསྟོད་པའོ། །གཉིས་པ་ཅིའི་ཕྱིར་ཐ་མར་འདི་བསྟན་ཅེ་ན། མདོ་
ལས་གང་གིས་རྟེན་ཅིང་འབྲེལ་བར་འབྱུང་བ་ཤེས་པ་དེ། སྔོན་དང་ཕྱི་མའི་མཐའ་
ལ་མི་རྟོག་གོ་ཞེས་གསུངས་པས་ན་རྟེན་འབྲེལ་བརྟག་པའི་རྗེས་ལ་ལྟ་བ་བརྟག་པ་་
བསྟན་ཏོ། །དེ་ལས་དང་པོ་མདོར་བསྟན་པའི་སྒོ་ནས་ལྟ་བ་བཅུ་དྲུག་གི་ངོ་བོ་བསྟན་
པ་ནི་འདས་པའི་དུས་ན་ཨེ་དེ་པ་ཚིགས་ཤད་གཉིས་ཏེ། རང་གི་ཕུང་པོ་ལ་ལྟོས་
པའི་རྟེན་སྔོན་གྱི་མཐའ་ལ་བརྟེན་པའི་རྟག་པར་ལྟ་བ་བཞི། གཞན་གྱི་ཕུང་པོ་ལ་
ལྟོས་པའི་སྔོན་གྱི་མཐའ་ལ་བརྟེན་པའི་ལྟ་བ་བཞི། རང་གི་ཕུང་པོ་དང་གཞན་གྱི་
ཕུང་པོ་ལ་ལྟོས་པའི་ཕྱི་མའི་མཐལ་ལ་བརྟེན་པའི་མཐའ་ཡོད་མེད་དུ་ལྟ་བ་བཞི་སྟེ་་་་
བཅུ་དྲུག་གི་ངོ་བོ་མདོར་བསྟན་པའོ། །དེ་ལས་དང་པོ་བཞི་ནི་རང་གི་ཉེ་བར་ལེན་
པའི་ཕུང་པོ་ལྔ་འདི་ཉིད་འདས་པའི་དུས་ན་འབྱུང་བར་ལྟ་ན་རྟག་ལྟའོ། །འདས་
པའི་དུས་ན་མ་བྱུང་བར་ལྟ་ན་མི་རྟག་པར་ལྟའོ། །ཕྱོགས་གཅིག་ནས་སྔོན་གྱི་དུས་
ན་ཡོད། ཕྱོགས་གཅིག་ནས་མེད་པར་ལྟ་ན་རྟག་མི་རྟག་གཉིས་ཀར་ལྟ་བའོ། །རང་
གི་ཕུང་པོ་སྔོན་གྱི་དུས་ནས་ཕྱོགས་གཅིག་ནས་བྱུང་བ་ཡིན་ཕྱོགས་གཅིག་ནས་མ་་་་
བྱུང་བར་ཡང་ཡིན་པ་ན་གཉིས་ཀ་མ་བྱུང་བར་ལྟ་བ་སྟེ། དེ་ནི་འདས་པའི་དུས་ན་
བྱུང་ཞེས་དང་མ་བྱུང༌། རྟག་སོགས་དང་སོགས་པ་སྦྲེལ་བས་བསྟན། འཇིག་རྟེན་
གཞན་གྱི་ཕུང་པོ་ལ་ལྟོས་པའི་རྟག་ལྟ་བཞི་སྟེ། འཇིག་རྟེན་སྔོན་གྱི་དུས་ན་འབྱུང་བ་
ཨེ་དེ་པ་ལྟ་བ་སོགས་པ་ལ་སྔ་མ་ལྟར་བཞིའོ། །དེས་ནི་འདས་པའི་ཨེ་དེ་པའི་་་་
༢༣༡

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
ཚིགས་ཤད་དང་པོ་རྫོགས་པས་བསྟན་ཏེ། དེ་འཇིག་རྟེན་ཞེས་པ་གཞན་གྱི་ཕུང་པོ་
འདས་པའི་དུས་ན་བྱུང་མ་བྱུང་གཉིས་ཀ་གཉིས་ཀ་མ་ཡྀན་པར་ལྟ་བ་བཞིར་བཤད་
པའོ། །རང་གི་ཕུང་པོ་ཕྱི་མའི་དུས་སུ་འབྱུང་བར་ལྟ་བ་ནི་འཇིག་རྟེན་མཐའ་ཡོད་
པར་ལྟ་བའོ། །མི་འབྱུང་བར་ལྟ་བ་ནི་མཐའ་མེད་པར་ལྟ་བའོ། །ཕྱོགས་གཅིག་
ནས་བྱུང་ཕྱོགས་གཅིག་ནས་མི་འབྱུང་བར་འདོད་ན་མཐའ་ཡོད་མཐའ་མེད་གཉིས་་
ཀར་བལྟ་བའོ། །ཕྱོགས་གཅིག་ནས་རང་མི་ཕུང་པོ་མ་འོངས་པས་ན་འབྱུང་བ་ཡང་
མ་ཡིན་མི་འབྱུང་བ་ཡང་མ་ཡིན་པར་འདོད་ན་མཐའ་ཡོད་མཐའ་མེད་གཉིས་ཀར་་་་
ལྟ་བའི་ཞེས་པ་ནི་མ་འོངས་དུས་གཞན་སོགས་པ་སྟེ། འཇིག་རྟེན་ཞེས་པ་གཞན་
པས་བསྟན་ཏོ། །འཇིག་རྟེན་གཞན་གྱི་ཕུང་པོ་ལ་མ་འོངས་པའི་འབྱུང་བ་ཨེ་དེ་པ་
བཞི་ལ་རིམ་བཞིན་འཇིག་རྟེན་མཐའ་ཡོད་སོགས་པ་བཞིར་འཇོག་པ་ན་འཇིག་རྟེན་
སོགས་པ་སྟེ། མ་འོངས་པ་ན་འཇིག་རྟེན་ཏེ་གཞན་གྱི་ཕུང་པོ་ལྔ་འབྱུང་བར་ལྟ་བ་ནི་
འཇིག་རྟེན་མཐའ་ཡོད་པར་ལྟ་བ། མི་འབྱུང་བར་ལྟ་བ་ནི་མཐའ་མེད་པར་ལྟ་བ།
ཕྱོགས་གཅིག་ནས་འབྱུང་ལ་ཕྱོགས་གཅིག་ནས་མི་འབྱུང་བར་ལྟ་བ་ནི་མཐའ་ཡོད་་་
མཐའ་མེད་གཉིས་ཀར་ལྟ་བ། ཕྱོགས་གཅིག་ནས་འབྱུང་བ་ཡང་མ་ཡིན་མི་འབྱུང་
བའང་མ་ཡིན་པར་ལྟ་བ་ནི་མཐའ་ཡོད་མཐའ་མེད་གཉིས་ཀ་མ་ཡིན་པར་ལྟ་བ་ཡིན་
ཏེ༑ དེ་ལྟར་ལྟ་བ་བཅུ་དྲུག་གོ །དོན་གཉིས་པ་རིགས་པ་དགོད་པའི་སྒོ་ནས་ལྟ་བ་
བཅུ་དྲུག་པོ་དེ་དག་དགག་པ་ལ་བཞི་སྟེ། རང་གི་ཕུང་པོ་ལ་ལྟོས་པའི་སྔོན་གྱི་་་་
མཐའ་ལ་རྟོག་པའི་རྟག་ལྟ་བཞི་དང༌། རང་གི་ཕུང་པོ་ལ་ལྟོས་པའི་ཕྱི་མའི་མཐའ་
ལ་རྟེན་པའི་མཐའ་ཡོད་མཐའ་མེད་དུ་ལྟ་བ་བཞི་དགག་པ་དང་། འཇིག་རྟེན་་་་་་
གཞན་གྱི་ཕུང་པོ་ལ་ལྟོས་པའི་སྔོན་གྱི་མཐའ་ལ་རྟེན་པས་རྟག་ལྟ་བཞི་དག་པ་་་་་་་
༢༣༢

༄༅། །ལྟ་བ་བརྟག་པའི་རབ་བྱེད།
དང༌། ལོ་ཀ་གཞན་ཀྱི་ཕུང་པོ་ལ་ལྟོས་པའི་ཕྱི་མའི་མཐའ་ལ་བརྟེན་པའི་མཐའ་ཡོད་
མེད་ཨེ་དེ་པའི་ལྟ་བ་བཞི་དགག་པའོ། །དང་པོ་སྟོན་པ་འདས་པའི་དུས་ན་ཨེ་དེ་པ་
སྟེ་ད་ལྟར་གྱི་ཕུང་པོ་འདི་ཉིད་འདས་པའི་དུས་ན་འབྱུང་བ་ཡིན་པར་མི་འཐད་དེ།
དེ་ལྟ་ན་དངོས་པོ་རྣམས་རྟག་པར་འགྱུར་བས་སོ། །དེ་ལྟར་ཐལ་བ་ལས་མ་ཡིན་ཏེ་
དངོས་པོ་རྣམས་མི་རྟག་པས་ན་སྔོན་བྱུང་བ་མ་ཡིན་པ་དེ་ཉིད་ད་ལྟར་གྱི་ཕུང་པོ་ལྔ་་
པོ་འདི་མ་ཡིན་ཞེས་པ་སྔོན་ཚེ་ཨེ་དེ་པའོ། །དེ་ཉིད་བདག་ཅེས་པའི་རྐང་བ་ནི་རྒོལ་
བ་སྟེ་སྔོན་བྱུང་བའི་ཕུང་པོ་དེ་ཉིད་ད་ལྟར་གྱི་ཕུང་པོའི་བདག་ཉིད་ཡིན་ནོ་ཞེ་ན་ཞེས་
པའོ། །ལན་ནི་ཉེ་བར་ལེན་པ་ཐ་དད་འགྱུར་ཞེས་པ་སྟེ། སྐྱེ་བ་སྔ་མ་དང་འདི་
གཉིས་ཉེར་ལེན་གྱི་ཕུང་པོ་ཐ་དད་པ་ཡིན་པས་ན་གཅིག་པར་འགལ་ཞེས་པའོ། །
ཉེ་བར་ལེན་པའི་ཕུང་པོ་ཐ་དད་ཀྱང་ཉེ་བར་ལེན་པ་པོ་བདག་གཅིག་ཡོད་དོ་ཞེ་ན།
ལན་དུ་ཉེ་བར་ལེན་པ་མ་གཏོགས་པ་ཨེ་དེ་པ་སྨོས་ཏེ། ཉེ་བར་ལེན་པའི་ཕུང་པོ་མ་
གཏོགས་པར་ཉེ་བར་ལེན་པའི་བདག་ཡོད་ན་སྣང་དུ་རུང་བ་ལས་མ་དམིགས་པས་་
ན་མེད་དོ། །ཉེ་བར་ལེན་པ་མ་ཡིན་པའི་བདག་ཡོད་དོ་ཞེ་ན། དེ་འགོག་པ་ཉེ་བར་
ལེན་པ་མ་གཏོགས་པའི་ཨེ་དེ་པ་སྟེ། ཉེ་བར་ལེན་པའི་ཕུང་པོ་ལས་མ་གཏོགས་
པའི་བདག་མེད་ན་བདག་མེད་པར་གྲུབ་སྟེ། ཉེ་བར་ལེན་པ་མ་ཡིན་པའི་བདག་མ་
དམིགས་པས་མ་གྲུབ་ཅེས་པའོ། །གཞན་ཡང་ཉེ་བར་ལེན་པའི་ཕུང་པོ་བདག་མ་
ཡནི་ཏེ་བདག་འབྱུང་བ་དང་འཇིག་པ་མ་ཡིན་ལ་ཉེར་ལེན་འབྱུང་འཇིག་དང་བཅས་
པ་ཡིན་པས་ཞེས་སྟོན་པ་ཉེར་ལེན་མིན་ཨེ་དེ་པ་གཉིས་སོ། །ཉེ་བར་ལེན་པ་ཉིད་
བདག་མིན་ནོ་ཞེ་ན། ཉེར་བར་བླངས་པ་ཞེས་པ་གཉིས་སྨོས་ཏེ་དེ་གཉིས་གཅིག་ན་
བྱེད་པ་པོ་དང་ལས་སུ་བྱ་བ་གཅིག་པར་ཐལ་ཞེས་པའོ། །འོ་ན་བདག་ཉེ་བར་ལེན་
༢༣༣

༄༅། །དབུ་མ་རྩ་ཤེས་ཀྱི་ཊཱི་ཀ་སྒྲོན་མ་གསལ་བྱེད་བཞུགས།
པའི་ཕུང་པོ་ལས་གཞན་ན་ཡོད་དམ་ཞེ་ན་བདག་ནི་སོགས་པ་སྨྲོས་ཏེ། མ་དམིགས་
པའི་ཕྱིར་ཞེས་སྟོན་པ་གལ་ཏེ་གཞན་ན་ཨེ་དེ་པ་ཉེ་བར་ལེན་པ་ཕུང་པོ་ལས་བདག་་
གཞན་ན་ཡོད་ན་ཉེ་བར་ལེན་པའི་ཕུང་པོ་མེད་པར་བདག་གཟུང་པར་རིགས་པ་་་་་་
ལས་མ་དམིགས་པས་ན་ཉེ་བར་ལེན་པ་ཕུང་པོ་ལས་གཞན་ན་མེད་ཅེས་པའོ། །འོ་
ན་བདག་ཉེ་བར་ལེན་པ་ཉིད་ཡིན་ནམ་ཞེ་ན་། དེ་ནི་ཞེས་པའོ། །འོ་ན་བདག་ཉེ་
བར་ལེན་པ་མེད་པར་ཡོད་དམ་ཞེ་ན། བདག་ནི་ཉེ་བར་ཞེས་སྤྲོས་ཏེ་བདག་ནི་ཉེ་
བར་ལེན་པ་མེད་པར་ཡོད་པ་མ་ཡིན་ཞེས་པའོ། །འོ་ན་བདག་ཅེས་པ་གཞན་མེད་
དམ་ཞེ་ན། ཐ་སྙད་ཙམ་དུ་ཡོད་པས་ན་མེད་པ་ཉིད་དུའང་བདག་དེ་ལ་ངེས་ཞེས་
པའོ། །དེ་རྣམས་ཀྱི་དོན་དང་པོ་རང་གི་ཉེ་བར་ལེན་པའི་ཕུང་པོ་འདས་པའི་དུས་ན་
ཡོད་པར་འདོད་པའི་རྟག་ལྟ་བཀག་པའོ། །གཉིས་པ་འདས་པའི་དུས་ན་མེད་པར་
འདོད་པའི་མི་རྟག་པའི་ལྟ་བ་འགོག་པ་ནི་འདས་པའི་དུས་ཞེས་པ་ཨེ་དེ་པ་སྟེ། ད་
ལྟར་གྱི་ཕུང་པོ་འདི་འདས་པའི་དུས་སུ་གཏན་མ་བྱུང་སྟེ། འདས་པ་དང་འབྲེལ་བ་
མེད་ན་འདས་པ་དེ་ལ་བརྟེན་ནས་འདི་འབྱུང་བ་མ་ཡིན་པར་འགྱུར་བས་ན་སྔོན་་་་་
འབྱུང་བ་ལས་འདི་རིགས་གཞན་དུ་འགྱུར་བ་མ་ཡིན་ཞེས་པའོ། །གལ་ཏེ་འདི་ནི་
གཞན་འགྱུར་ན་ཨེ་དེ་པས་གཞན་ཡང་སྔར་བྱུང་བའི་ཕུང་པོ་ལས་ད་ལྟར་གྱི་འདི་་་་་
གཞན་ཏེ། མ་ལྟོས་པ་ཡིན་ན་སྔར་གྱི་ཕུང་པོ་མེད་པར་ཡང་འདི་ཕུང་པོ་འབྱུང་བར་
ཐལ་ཞེས་པའོ། །གཞན་ཡང་སྔ་མའི་ཕུང་པོ་མེད་པར་འདི་ཡི་ཕུང་པོ་གནས་པ་་
དང་། འདས་པའི་དུས་སུ་མ་ཤི་བར་འདིར་སྐྱེ་བར་ཐལ་བ་དང༌། གཞན་འདས་
པའི་རྒྱུན་མེད་པར་ཆད་པས་ཆད་པར་ལྟ་བར་འགྱུར་བ་དང་། ལས་བྱས་པའི་་་་
འབྲས་བུ་མེད་པས་ན་ལས་བྱས་པ་ཆུད་ཟ་བ་དང༌། ལས་བྱེད་པའི་རྒྱུད་ཀྱིས་འབྲས་
༢༣༤

༄༅། །ལྟ་བ་བརྟག་པའི་རབ་བྱེད།
བུ་མ་མྱོང་བར་སྔ་མ་ལས་གཞན་པའི་ད་ལྟར་བའི་ཕུང་པོས་འབྲས་བུ་མྱོང་བས་ན་་་་་
གཞན་གྱིས་བྱས་པའི་ལས་ཀྱི་འབྲས་བུ་གཞན་གྱིས་མྱོང་བར་ཐལ་ལོ། །འདོད་ཏོག་
ཅེ་ན། མ་བྱས་པ་ལ་སོགས་པ་སྨོས་ཏེ། ལས་མ་བྱས་པ་ལས་འབྲས་བུ་བྱུང་ན་ཚེ་
འདི་ལ་ལས་མ་བྱས་ཀྱང་འབྲས་བུ་སྣ་ཚོགས་འབྱུང་བའི་སྐྱོན་དུ་ཐལ་ཞེས་པའོ། །
གཞན་བདག་རྟག་པ་འཇིག་རྟེན་འདི་ལ་བྱས་པར་ཐལ་བ་དང༌། ད་ལྟར་འབྱུང་བའི་
ཆོས་རྣམས་རྒྱུ་མེད་དུ་ཐལ་ཞེས་པའོ། །འདས་པའི་དུས་ན་རང་གི་ཉེ་བར་ལེན་པའི་
ཕུང་པོ་འབྱུང་བ་དང་མ་བྱུང་བ་གཉིས་སོ་སོར་མ་གྲུབ་པས་བདག་རྟག་མི་རྟག་་་་་་
གཉིས་ཅར་ཡིན་པ་མ་གྲུབ་ལ། ལྟོས་པ་གཉིས་ཀ་ཡིན་པས་མ་གྲུབ་པས་དེ་ལ་ལྟོས་
པའི་གཉིས་ཀ་མ་ཡིན་པ་ཡང་མ་གྲུབ་ཅེས་སྟོན་པ་དེ་ལྟར་ལ་སོགས་པའོ། །དོན་
གཉིས་པ་རང་གི་ཕུང་པོ་ལྔ་མ་འོངས་པ་ན་མི་འབྱུང་བ་ཨེདེ་པར་ལྟ་བའི་བདག་་་་་་་
མཐའ་ཡོད་མེད་ལ་སོགས་པར་ལྟ་བ་འགོག་པ་མ་འོངས་པའི་དུས་གཞན་ཨེ་དེ་པ་་
སྟེ༑ རང་གི་ཉེར་ལེན་གྱི་ཕུང་པོ་མ་འོངས་པའི་དུས་ན་འབྱུང་བར་འདོད་པའི་སྒོ་
ནས་མཐའ་ཡོད་པར་ལྟ་བ་དང༌། མི་འབྱུང་བར་ལྟ་བ་མཐའ་མེད་པར་ལྟ་བ་དང༌།
གཉིས་ཀ་དང་གཉིས་ཀ་མ་ཡིན་པར་བཞི་དགག་པའི་རིགས་པས་གོང་གི་འདས་་་་་
པའི་དུས་ན་འབྱུང་མི་འབྱུང་གོང་དུ་བཀག་པའི་རིགས་པ་དང་མཚུངས་ཏེ་གོང་མ་་་་་
ལྟར་སྦྱར་ཞེས་པའོ། །གསུམ་པ་འགྲོ་བ་གཞན་གྱི་ཕུང་པོ་སྔོན་གྱི་མཐའ་བྱུང་མ་བྱུང་
ལ་སོགས་པར་ལྟ་བའི་རྟག་ལྟ་བཞི་འགོག་པ་གལ་ཏེ་དེ་ལ་ལྷ་ལ་ཨེ་དེ་པ་སྟེ། ད་
ལྟར་གྱི་ལྷ་ལྟ་བུ་དེ་ཉིད་སྐྱེ་བ་སྔ་མའི་མི་དེ་ཉིད་ཡིན་ན་རྟག་པར་ལྟ་བར་འགྱུར་ཞིང་
ལྷ་མ་སྐྱེས་པར་ཐལ་ཞེས་པའོ། །གལ་ཏེ་སྐྱེ་བ་སྔ་མའི་ལྷ་ལས་ད་ལྟར་གྱི་མི་གཞན་
ཡིན་ན་སྟེ། སྔར་གྱི་དེ་མ་ཡིན་ན་མི་རྟག་པར་ལྟ་བར་འགྱུར་ཞེས་པ་གལ་ཏེ་ཨེ་དེ་
༢༣༥

༄༅། །དབུ་མ་རྩ་ཤེས་ཀྱི་ཊི་ཀ་སྒྲོན་མ་གསལ་བྱེད་བཞུགས།
པའོ། །གཞན་ཡང་དེ་ལྟ་ན་སྔར་གྱི་ལས་རྒྱུན་གཞན་ཏེ་མི་གཅིག་ན་མི་ལྟ་བུའི་རྒྱུད་
འབྱུང་བ་མི་འཐད་དེ། རྒྱུ་མེད་པའི་ཞེས་པ་གལ་ཏེ་ལྷ་མི་སོགས་པའོ། །གཉིས་ཀ་
ཡིན་པ་འགོག་པ་ནི་གལ་ཏེ་ཕྱོགས་གཅིག་སོགས་པ་སྟེ། དངོས་པོ་གཅིག་རྟག་མི་
རྟག་གཉིས་གང་ཡིན་པར་འགལ་བས་ན་མི་འཐད་ཅེས་པའོ། །གཉིས་ཀ་མ་ཡིན་པ་
མི་འཐད་པ་ལ་གལ་ཏེ་རྟག་དང་ཨེ་དེ་པ་སྟེ། ལྟོས་པ་རྟག་མི་རྟག་གཉིས་ཀ་ཡིན་པ་
མ་གྲུབ་པས་ལྟོས་ཆོས་གཉིས་ཀ་མ་ཡིན་པ་མི་འཐད་ཅེས་པའོ། །འཁོར་བ་ཐོག་མ་
དང་ཐ་མ་མེད་པར་གནས་པས་རྟག་གོ་ཞེ་ན། ལན་དུ་གང་ཞིག་ཨེ་དེ་པ་སྟེ་གོང་དུ་
འཁོར་བའི་རྒྱུན་མ་གྲུབ་པར་བཀག་པས་ན་འཁོར་བའི་རྒྱུན་ཐོག་མ་དང་ཐ་མ་མེད་་
པ་མི་འགལ་བས་ན་ཐོག་མ་མེད་པས་རྟག་པར་འགྱུར་བ་ལ། དེ་མ་གྲུབ་པས་རྟག་
པ་མ་གྲུབ་ཅེས་པའོ། །ལྟོས་ས་རྟག་པ་མེད་པས་དེ་ལ་ལྟོས་པའི་མི་རྟག་པ་མི་འཐད་
ཅེས་པ་གལ་ཏེ་ཨེ་དེ་པས་སོ། །བཞི་པ་གཞན་གྱི་ཕུང་པོ་ལྔ་ཕྱི་མའི་མཐའ་འབྱུང་མི་
འབྱུང་ལ་སོགས་པར་ལྟ་བའི་མཐའ་ཡོད་མེད་ལ་སོགས་པའི་ལྟ་བ་བཞི་འགོག་པ་་་་་
གལ་ཏེ་ཨེ་དེ་པ་སྟེ། འཇིག་རྟེན་མཐའ་ཡོད་ན་འཇིག་རྟེན་ཕ་རོལ་མི་འཐད་དེ།
མཐའ་དེ་ཕན་ཅད་ན་ཡོད་པར་འགལ་བས་སོ། །མཐའ་མེད་ན་ཡང་འཇིག་རྟེན་
དགག་པ་མེད་པས་ན་འཇིག་རྟེན་ཕ་རོལ་མི་འཐད་དོ། །དེས་ན་ཕུང་པོའི་རྒྱུན་ནི་
མར་མེའི་འོད་གཅིག་ནས་གཅིག་འཕོ་བ་དང་མཚུངས་ཞེས་སྟོན་པ་གང་ཕྱིར་སོགས་
པའོ། །གཞན་ཡང་ཕུང་པོ་སྔ་མ་འགགས་ནས་ཕྱི་མ་འབྱུང་བར་མི་འདོད་ན་དེའི་
མཐའ་མེད་པར་ཐལ་ཞེས་སྟོན་པ་གལ་ཏེ་སྔ་མ་སོགས་པའོ། །གཉིས་ཀ་ཡིན་པ་
འགོག་པ་གལ་ཏེ་ཕྱོགས་གཅིག་སོགས་པའོ། །གཞན་ཡང་ཉེ་བར་ལེན་པ་པོ་བདག་
ལ་གཉིས་ཀ་ཡིན་པ་མི་འཐད་ཅེས་པ་ཅི་ལྟ་བུར་ན་ཉེ་བར་བླང་བ་སོགས་པའོ། །ཉེ་
༢༣༦

༄༅། །ལྟ་བ་བརྟག་པའི་རབ་བྱེད།
བར་བླང་བར་བྱ་བ་ཕུང་པོ་ལ་གཉིས་ཀ་ཡིན་པ་མི་འཐད་པར་སྟོན་པ། གལ་ཏཱཾ་་
མཐའ་ཡོད་སོགས་པ་སྟེ། ལྟོས་པ་མཐའ་ཡོད་མཐའ་མེད་མ་གྲུབ་པས་ལྟོས་ཆོས་
གཉིས་ཀ་མ་ཡིན་པ་མི་འཐད་ཅེས་པའོ། །དོན་གསུམ་པ་ལྟ་བ་འགོག་པའི་རིགས་
པ་དེ་ཉིད་དངོས་པོ་གཞན་ལ་བསྒྲེ་བ་སྟོན་པ་ནི་ཡང་ན་སོགས་པ་སྟེ། དངོས་པོ་ཀུན་
སྟོང་པས་རྟག་པ་ལ་སོགས་པའི་ལྟ་བ་བཅུ་དྲུག་མི་འཐད་ཅེས་པའོ། །བཞི་པ་་་་
སྐབས་སུ་བབ་པ་ཡིན་ཏེ་ཡོན་ཏན་གྱི་སྒོ་ནས་བསྟོད་པ་ནི། གང་གིས་ཐུགས་བརྩེ་
སོགས་པ་སྟེ། གློ་བུར་དུ་གཞན་དུ་ཕྱག་འཚལ་བ་ནི་བུ་ཏས་བདེན་པ་བཞི་ཁྱད་པར་
བརྒྱད་དང་ལྡན་པ་གསུངས་པའི་དོན་ལེགས་པར་རྟོགས་པ་ནན་གློ་བུར་དུ་དད་ནས་
བྱས་པའོ་ཟེར། གང་གིས་དམ་པ་སྩོགས་པར་སྦྱར་རོ། །དགོས་པ་གང་གི་དོན་དུ་ཞེ་
ན༑ ལྟ་བས་སྩོགས་པའོ། །རྒྱུ་གང་གི་ཞེ་ན། ཐུགས་བརྩེ་ཞེས་པའོ། །ལྟ་བ་བརྟག་
པའི་རབ་ཏུ་བྱེད་པ་སྟེ་ཉེར་བདུན་པ་རྫོགས་སོ།། །།བདག་གིས་འདི་བྲིས་་
བསོད་ནམས་ཀྱི། །དགེ་བ་གང་དེས་འགྲོ་ཀུན་གྱི། །གཏི་མུག་མུན་པ་རབ་བསལ་
ཏེ༑ ༑ཤེས་རབ་མིག་དང་ལྡན་པར་ཤོག །དབུ་མ་རྩ་བའི་ཤེས་རབ་ཀྱི་ཊིཀ བསྟན་
བཅོས་སྒྲོན་མ་གསལ་བར་བྱེད་པ་ཞེས་བྱ་བ་པནྜི་ཏ་ཧ་སུ་མ་ཏིའི་བཤད་ལུགས་་་་་་་
བྲིས་པ་རྫོགས་སོ།། །།
༢༣༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
༄༅། །ཚིག་གསལ་གྱི་དཀའ་གནད་བཤད་པ་
ཞེས་བྱ་བ་བཞུགས་སོ། །
༄༅། །ཨོཾ་འཕགས་པ་འཇམ་དཔལ་ལ་ཕྱག་འཚལ་ལོ། །འགྲེལ་བ་ཚིག་དོན་་་་
གསལ་བ་འདི་མཛད་པའི་དགོས་པ་ནི་སློབ་དཔོན་ཀླུ་སྒྲུབ་ཀྱིས་རྩ་བ་ཤེ་རབ་་་་་
མཛད་ཀྱང་སྐྱེ་བོ་བློ་གྲོས་བླུན་པ་དང་དོན་ཟབ་པ་གཉིས་ཀྱི་རྒྱུ་མཚན་གྱིས་དེའི་དོན་
མ་རྟོགས་པ་ལ། སློབ་དཔོན་སངས་རྒྱས་བསྐྱངས་ཀྱིས་རྩ་བའི་འགྲེལ་བ་མཛད།
དེའང་དོན་ཟབ་པ་དང་ཚིག་དོན་མི་གསལ་བས་དེའི་དོན་གོ་བར་མ་གྱུར་ནས།
སློབ་དཔོན་ལེགས་ལྡན་བྱེད་ཀྱིས་སངས་རྒྱས་བསྐྱངས་སུན་འདོན་པ་ལྟར་སྣང་བ་་་
བྱེད་ཅིང་རྩ་བའི་འགྲེལ་བ་མཛད་དོ། །བུ་ཏ་པ་ལི་ཏས་མཛད་པའི་དོན་ལ་གོ་བའི་
རྒྱུས་སྐྱེ་བོ་རྣམས་སློབ་དཔོན་སྐྱེས་བུ་དམ་པ་སྨད་ན་ངན་འགྲོར་ཡང་འགྲོ་ལ། དོན་
ཆེན་པོ་བླ་ན་མེད་པའི་བྱང་ཆུབ་ལས་ཀྱང་ཉམས་ཏེ་དེ་སྟོང་པ་ཉིད་ཀྱི་ལྟ་བས་ཐོབ་
པའི་ཕྱིར་རོ། །དེ་བས་ན་ངན་འགྲོ་ལས་བཟློག་པ་དང༌། ཡང་དག་པའི་ལྟ་བ་ལ་
དགོད་པའི་ཆེད་དུ་སློབ་དཔོན་ཟླ་གྲགས་ཀྱིས་རྩ་བའི་ཤེས་རབ་ཀྱི་འགྲེལ་བ་མཛད་
དོ༑ ༑རྩ་བ་འདི་མཛད་པའི་དགོས་པ་ནི་འབྲེལ་བ་སྟོན་པའི་ཚིག་དབུ་མ་ལ་འཇུག་
པ་ལས་ཞེས་བྱ་བ་ལ་སོགས་པས་བསྟན་ཏོ། །ད་ནི་གཞུང་ཉིད་ལ་འཇུག་པ་ལས་
ཚིགས་སུ་བཅད་པ་བཞིས་ནི་མཚན་དང་མཐུན་པའི་ཡོན་ཏན་བརྗོད་ཅིངཕྱག་་་་་་་་
འཚལ་བ་སྔོན་དུ་འགྲོ་བས་འགྲེལ་བ་རྩོམ་པ་འཆད་དོ། །དེ་ལ་གསུམ་དགོས་པའི་
དོན་དང༌། བསྡུས་པའི་དོན་དང༌། ཚིག་གི་དོན་ནོ། །དང་པོ་ནི་གཉིས་ཏེ། ཐུན་མོང་
དང་ཐུན་མོང་མ་ཡིན་པའི་དགོས་པའོ། །ཐུན་མོང་ལ་གཉིས་རང་གི་དོན་གྱི་དགོས་
༢༣༨

༄༅། །རབ་བྱེད་དང་པོ།
པ་དང༌། གཞན་གྱི་དོན་གྱི་དགོས་པའོ། །རང་དོན་ལའང་གཉིས་ལས་ཚེ་འདིའི་
དགོས་པ་ནི་སངས་རྒྱས་ལ་མཆོད་པ་བྱས་ན་བསོད་ནམས་སྐྱེས་པས་དེ་དང་འགལ་་
བ་བསོད་ནམས་མ་ཡིན་པ་ལོག དེ་ལོག་པས་ཕྱིན་ཅི་ལོག་གི་བར་ཆད་ཞི་ནས་་
རྩོམ་པ་མཐར་ཕྱིན་པའོ། །གཉིས་པ་གཞན་གྱི་དགོས་པ་ལ་ཡང་གཉིས་ལས་རེ་
ཞིག་གི་དགོས་པ་ནི་དད་པ་མེད་་་པར་ཕྱག་བྱེད་པའམ། གྲོགས་ཀྱི་ངོར་ཕྱག་འཚལ་
བ་ལ་སོགས་པས་གནས་སྐབས་ཀྱི་བདེ་བ་ཐོབ་ལ། དད་པའི་སྒོ་ནས་ཕྱག་འཚལ་
བས་ན་བླ་ན་མེད་པའི་བྱང་ཆུབ་ཐོབ་པའོ། །གཞན་དོན་གྱི་དགོས་པ་ལ་ཡང་གཉིས་
ཏེ་ཚེ་འདིའི་དང༌། ཕྱི་མའི་འོ། །དེ་ལ་ཡང་རེ་ཞིག་དང༌། གཏན་གྱིའོ། །ཐུན་མོང་མ་
ཡིན་པའི་དགོས་པ་ནི་རྒྱུ་མཚན་གཉིས་ཀྱིས་འཇུག་པར་འགྱུར་བ་ཡིན་ཏེ། སྟོན་པ་
གྲུབ་པ་དང༌། སྟོན་པའི་ཡོན་ཏན་ཤེས་པའོ། །དང་པོ་ནི་ཕྱག་འཚལ་ནས་འགྲེལ་བ་
རྩོམ་ཀྱི་འདུག་པས་འགྲེལ་བ་བྱེད་འཁན་གོམས་པ་པོ་མེད་པ་ལ་ཡིན་ཞེས་ཤེས་་་་་་
པར་འགྱུར་བའོ། །སྟོན་པའི་ཡོན་ཏན་ཤེས་པ་ནི་མདོར་བསྡུ་ན་ཡོན་ཏན་གཉིས་ཏེ།
རང་གི་དང་གཞན་གྱི་དོན་གཉིས་དང་ལྡན་པའི་བུ་ཏ་ལ་ཕྱག་འཚལ་ནས་འདུག་་་་་
པས་སྐྱེས་བུ་ཁྱད་པར་ཅན་ཞིག་ཡིན་ཞེས་ཤེས་ནས་འཇུག་པའོ། །དེས་ན་རང་གི་
དོན་དང་གཞན་གྱི་དོན་གཉིས་ཀྱི་ཡོན་ཏན་ལྡན་པའི་སངས་རྒྱས་ལ་ཕྱག་འཚལ་ན་་་་
ཡོན་ཏན་འདི་རྣམས་དང་ལྡན་པའི་དགོས་པ་འདི་རྣམས་དང་འགྲུབ་པར་འགྱུར་བ་་
ལས་སློབ་དཔོན་ཀླུ་སྒྲུབ་སངས་རྒྱས་མ་ཡིན་པས་དགོས་པ་འདི་རྣམས་མེད་དོ་ཞེ་ན་
ཉེས་པ་དེ་མེད་དེ་སློབ་དཔོན་སངས་རྒྱས་ཉིད་མིན་ཡང་དེ་དང་འདྲ་བ་ཡིན་ཏེ། ས་
དང་པོ་ཐོབ་པའི་ཕྱིར་དང་། ལང་ཀར་གཤེགས་པ་ལ་སོགས་པར་ལུང་བསྟན་པའི་
ཕྱིར་རོ། །བསྡུས་པའི་དོན་ལ་གཉིས་ཏེ། རང་གི་དོན་དང༌། གཞན་གྱི་དོན་ནོ། །
༢༣༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དང་པོ་ལ་གཉིས་ལས་རང་དོན་གྱི་ངོ་བོ་ནི་རྐང་པ་དང་པོས་བསྟན་ལ། གཉིས་པ་
རང་དོན་གྱི་རྒྱུ་ནི་རྐང་པ་གཉིས་པས་བསྟན་ནོ། །གཞན་དོན་ལ་གསུམ་ལས་དང་པོ་
གཞན་དོན་གྱི་ཐབས་ནི་དམ་ཆོས་མཛོད་ཀྱི་ཟབ་མོའི་དངོས་ཇི་ལྟར་རྗེས་སུ་རྟོགས་་
བཞིན་སྟོན་པར་མཛད་ཅེས་པས་བསྙད་ལ། གཉིས་པ་གཞན་གྱི་དོན་གྱི་རྒྱུ་ནི་་་་
ཐུགས་རྗེ་ཞེས་པས་བསྙད་དོ། །གསུམ་པ་གཞན་དོན་གྱི་ངོ་བོ་ལ་གཉིས་ཏེ། སྤངས་
པ་དང་ལྡན་པའོ། །སྤངས་པ་ལ་ཡང་གཉིས་ལས་རྒྱུའི་སྤངས་པ་དང༌། འབྲས་བུའི་
སྤངས་པའོ། །རྒྱུ་ལ་ཡང་གཉིས་ལས། རྒྱུའི་སྤངས་པའི་ཐབས་ནི་ལྟ་བའི་མེ་ཞེས་པ་
བརྗོད་བྱ་རིགས་པའི་ཚོགས་ཀྱི་འཐད་པ་རྣམས་ཀྱིས་བསྟན་ལ། གཉིས་པ་སྤངས་
པ་དངོས་ནི་གང་གི་ཞེས་པ་ནས་འཇོམས་པར་མཛད་ཅེས་པའི་བར་གྱིས་བསྟན་ཏོ།།
འབྲས་བུའི་སྤུངས་པ་ལ་ཐབས་ནི་གང་གི་གཉིས་མེད་ཡེ་ཤེས་གསུང་མདའི་ཚོགས་
ཞེས་རྗོད་བྱེད་གསུང་གིས་བསྟན་ལ། གཉིས་པ་འབྲས་བུའི་སྤུངས་བ་དངོས་ནི་
སྲིད་པའི་དགྲ་སྡེ་ཞེས་པའི་རྐང་པས་བསྟན་ཏོ། །ལྡན་པ་ནི་གང་གི་གཉིས་མེད་ཡེ་
ཤེས་པི་ཚིགས་སུ་བཅད་པ་གཅིག་གིས་ཤུགས་ཀྱིས་བསྟན་ཏོ། །ཀླུ་སྒྲུབ་ཅེས་པས་
མཚན་བསྟན་ཅིང་ཕྱག་འཚལ་ནས་ཞེས་པས་ཕྱག་འཚལ་བ་བསྟན་ལ། འགྲེལ་བ་
རྩོམ་པ་ནི་དེའི་ཚིག་ལེར་བྱས་པའི་ཞེས་པ་ལ་སོགས་པས་བསྟན་ཏེ། དེའང་ཁྱད་
པར་གསུམ་དང་ལྡན་པ་ཡིན་ཏེ། སླ་བ་སྡེབ་ལེགས་པ་དང་རྟོག་གེའི་རླུང་གིས་མ་
དཀྲུགས་པ་དང་གསལ་བའོ། །ཚིག་གི་དོན་ནི་གང་ཞིག་རྫོགས་སངས་རྒྱས་བློ་རྒྱ་
མཚོ་ལས་ནི་སྐྱེ་བ་བརྙེས་ཤིང༌། མཐའ་གཉིས་གནས་ལ་གནས་བསལ་དེ་ལ་ཕྱག་
ཅེས་པར་འབྲེལ། སངས་རྒྱས་དང་བློ་གཉིས་ཀྱི་བར་དུ་དངོས་པོའི་ནང་དུ་ཆུད་པའི་
ཉིད་ཅེས་བྱ་བའི་བསྡུ་བ་གཅིག་ཁོ་ན་གནས་པ་ཡིན་ཏེ། དེས་ན་དོན་འདིར་འགྱུར་
༢༤༠

༄༅། །རབ་བྱེད་དང་པོ།
ཏེ་སངས་རྒྱས་ཉིད་བྱེད་པའི་བློ་ཞེས་བྱ་བའམ། ཡང་ན་སངས་རྒྱས་ཉིད་ཀྱི་ཆེད་ཀྱི་
བློ་ཞེས་བྱ་བར་འགྱུར་རོ། །བློ་ཞེས་པ་ནི་སེམས་བསྐྱེད་པ་ལ་བྱའོ། །དེ་ཡང་དག་
པར་བླངས་པ་བརྡ་ལས་བྱུང་བ་དང༌། དོན་ཆེ་བ་ལ་སོགས་པ་སེམས་ཅན་ཐམས་
ཅད་ཀྱི་དོན་དུ་བདག་བླ་ན་མེད་པ་ཐོབ་པར་བྱའི་སྙམ་པ་ལྟ་བུ་ལ་ནི་མི་གཟུང་གི
འོན་ཀྱང་དོན་དམ་པ་ལ་བྱ་སྟེ། དེའང་ས་དང་པོའི་གཉིས་སུ་མེད་པའི་ཡེ་ཤེས་ལ་
བྱའོ། །རྒྱ་མཚོ་དང་ཆོས་གཉིས་མཚུངས་ཏེ། གཏིང་ཟབ་པ་དང༌། རྒྱ་ཆེ་བ་དང༌།
མཐའ་བགྲོད་པར་དཀའ་བ་དང༌། རིན་པོ་ཆེ་དུ་མའི་འབྱུང་གནས་ཡིན་པའོ། །དེ་
བཞིན་དུ་ས་དང་པོའི་གཉིས་སུ་མེད་པའི་ཡེ་ཤེས་ཀྱང་ཟབ་སྟེ་སོ་སོ་སྐྱེ་བོ་མི་་་་་་་
རྟོགས་པའོ། །རྒྱ་ཆེ་སྟེ་ས་དང་པོ་ནས་བཅུ་པའི་བར་དུ་རང་གི་ངོ་བོ་ལ་ཐ་དད་མེད་
ཀྱང་རྟོགས་པས་གོང་ནས་གོང་དུ་རྒྱ་ཆེ་བའི་ཕྱིར་རོ། །བགྲོད་པར་དཀའ་སྟེ་བསོད་
ནམས་དང་ཡེ་ཤེས་ཀྱི་ཚོགས་ཚད་མེད་པས་བགྲོད་པར་བྱའི། རིན་པོ་ཆེ་དུ་མའི་
འབྱུང་གནས་ཡིན་པ་ལྟར་སྟོབས་ལ་སོགས་པའི་ཡོན་ཏན་དུ་མའི་འབྱུང་གནས་ཡིན་
པའི་ཕྱིར་རོ། །ལས་བདུན་པའི་དོན་དུ་བསྒྱུར་ལ། རྒྱ་མཚོར་སྐྱེ་བ་བརྙེས་བྱས་ཏེ།
དེའི་དོན་ནི་འཕགས་པ་ཀླུ་གྲུབ་ས་དང་པོ་གཉིས་སུ་མེད་པར་སྐྱེ་བ་བརྙེ ཤིང་་་་་་
གཉིས་སུ་མེད་པའི་བདག་ཉིད་དུ་གྱུར་ཅེས་པའི་ཐ་ཚིག་གོ །མཐའ་གཉིས་ནི་ཡོད་
པ་དང་མེད་པའི་མཐའོ། །གནས་དང་པོས་ནི་གནས་བཞི་བསྟན་ལ་གནས་གཉིས་
པས་ནི་གནས་པའི་བྱེད་པ་བསྟན་ནོ། །དམ་པ་ནི་འཕགས་པ་ལ་བྱའོ།།ཆོས་ཞེས་
པ་ནི་འཛིན་པར་བྱེད་པ་སྟེ། དེ་ཡང་ངན་འགྲོ་ལས་འཛིན་པར་བྱེད་པ་དགེ་བ་བཅུ་
དང༌། སྲིད་པ་ལས་འཛིན་པ་འགོག་པའི་བདེན་པ་དང་། མཐར་ལྟུང་བ་ལས་འཛིན་
པ་དབུ་མ་ལྟ་བུ་ལ་མི་གཟུང་གི འདི་ནི་སྡུག་བསྔལ་ལས་འཛིན་པར་བྱེད་པ་སྦྱིན་པ་
༢༤༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལ་སོགས་པ་ལ་བྱ་ཞིང༌། དེ་སྟོན་པར་བྱེད་པའི་གཞུང་ནི་ཚོགས་དང་གསུང་རབ་
ཡན་ལག་བཅུ་གཉིས་ལ་བྱའོ། །ཡང་རྟེན་ཅིང་འབྲེལ་བར་འབྱུང་བ་ལ་ཆོས་ཤེས་བྱ་
སྟེ༑ དེ་ཆོས་ཀྱང་ཡིན་ལ་མཛོད་ཀྱང་ཡིན་པས་ན་དམ་ཆོས་མཛོད་ཀྱི་ཞེས་བྱའོ། །
སྟོང་པ་ཉིད་ལ་ནི་ཟབ་ཅེས་བྱའོ། །རྒྱ་ཆེ་བ་ལ་སྤངས་ནས་ཟབ་པ་གཟུང་བར་བྱ་
བའི་ཆེད་དུ་དངོས་ཞེས་བྱ་བ་སྨོས་ཏེ། དངོས་ནི་ཉིད་ཀྱི་རྐྱེན་ནོ། །རྗེས་སུ་ཞེས་པ་
ནི་སངས་རྒྱས་ཀྱིས་རྟོགས་པ་བཞིན་དུའོ། །སྟོན་པར་མཛད་པ་ནི་གཞན་ལའོ།།
སྟོན་པར་མཛོད་ཅེས་པ་ཡན་ཅད་ཀྱི་རྐང་པ་གཉིས་ཀྱིས་ནི་བརྗོད་བྱ་དང་རྗོད་བྱེད་་་
སྤྱིར་བསྟན་ལ། གང་གི་ལྟ་བ་བཞིའི་ཞེས་བྱ་བ་ལ་སོགས་པས་བརྗོད་བྱ་དང་རྗོད་
བྱེད་ཕྱེ་ནས་བསྟན་པའོ། །སློབ་དཔོན་ཀླུ་སྒྲུབ་ཀྱི་ཐུགས་དགོངས་ཀྱིས་རྟེན་ཅིང་
འབྲེལ་བར་འབྱུང་བ་སྐྱེ་བ་མེད་པ་ནི་ལྟ་བ་ཞེས་བྱ་བའོ། །དེའི་མེ་ནི་རིགས་པའི་
ཚོགས་འཐད་པ་རྣམས་ཀྱིས་ད་རུང་སྟེ་འཕགས་པ་མི་བཞུགས་པའི་དུས་ནའང་ཉེས་
པ་སྤོང་ཞིང་ལེགས་པ་སྒྲུབ་པར་བྱེད་པའོ། །ཕས་རྒོལ་ནི་རང་གི་སྡེ་བ་དང༌། ཕྱིར་
རྒོལ་བའོ། །གཞུང་ལུགས་ནི་དེ་རྣམས་ཀྱི་འདོད་པ་ཡིན་ཏེ། ཕྱིར་རྒོལ་བའི་དབང་
དུ་བྱས་ན་རང་ལས་སྐྱེ་བར་འདོད་པ་ལ་སོགས་པ་གང་ཟག་གི་བདག་དང་། ཆོས་
ཀྱི་བདག་ཏུ་འདོད་པའོ། །རང་གི་སྡེ་བའི་དབང་དུ་བྱས་ན་ཕྱི་རོལ་ཡོད་པར་འདོད་
པ་ནི་བྱེ་བྲག་ཏུ་སྨྲ་བ་ནི་མངོན་སུམ་གྱིས་གྲུབ་པར་འདོད་ལ། མདོ་སྡེ་བ་ནི་རྗེས་
དཔག་གིས་གྲུབ་པར་འདོད་པའོ། །ཕྱི་རོལ་མེད་པར་འདོད་པ་ནི་སེམསམ་་་་
བདེན་བརྫུན་གཉིས་སོ། །འཇིག་རྟེན་གྱི་ཡིད་ཀྱི་མུན་པ་ནི་རང་གི་སྡེ་བ་དང་ཕྱི་
རོལ་བས་གྲུབ་མཐའ་ངན་པ་བཅས་པ་མཉན་པའི་མ་རིག་པའི་མུན་པ་ཆེན་པོ་ཡིད་
ལ་གནས་པས་ནི་ཡིད་ཀྱི་མུན་པ་སྟེ། དེ་སློབ་དཔོན་གྱི་རིགས་པའི་ཚོགས་ཀྱི་འཐད་
༢༤༢

༄༅། །རབ་བྱེད་དང་པོ།
པ་རྣམས་ཀྱིས་དངོས་སུ་འཇོམས་པར་བྱེད་པ་ལ་གཟུང་ངོ་། །གང་ནི་གཉིས་སུ་མེད་
པའི་ཡེ་ཤེས་གཏན་ལ་འབེབས་པའི་གསུང་གི་ཚོགས་དེས་སྲིད་པའི་དགྲ་སྡེ་མ་་་་
ལུས་འཇོམས་མཛད་པ་ཞེས་སྦྲེལ དཔེར་ན་མདའ་དྲང་བ་དང༌། འབིགས་པར་
བྱེད་པ་དེ་བཞིན་དུ། གསུང་དེ་ཡང་དྲང་བ་ཡིན་ཏེ་ཡང་དག་པའི་ལྟ་བ་སྟོན་པར་
བྱེད་དོ། །འབིགས་ཏེ་ལོག་པའི་ལྟ་བ་འབིགས་པར་བྱེད་དོ། །སྲིད་པ་ནི་འདོད་པ་
དང༌། གཟུགས་དང་གཟུགས་མེད་པའི་སྲིད་པའོ། །དགྲ་ནི་འགྲོ་བ་རིས་དྲུག་སྡུག་
བསྔལ་བར་བྱེད་པ་སྟེ། ལྷ་ལ་སོགས་པ་ལ་འགྱུར་བའི་སྡུག་བསྔལ་ལ་སོགས་པ་
སྐྱེད་པའི་ཕྱིར་རོ། །སྡེ་ནི་མང་པོ་ལ་བྱ་སྟེ་འགྲོ་བ་རིས་དྲུག་ལ་སྡུག་བསྔལ་མང་པའི་
ཕྱིར་རམ། ཡང་ན་འགྲོ་བ་རེ་རེ་ལ་ཡང་སྔོན་ཐོག་མ་མེད་པ་ནས་བསགས་པའི་
སྡུག་བསྔལ་མང་པའི་ཕྱིར་རོ་ལྷ་དང་ཞེས་པ་ནས་ལེགས་མཛད་ཀྱི་བར་གྱིས་གསུང་
གི་ཁྱད་པར་འཆད་དེ། སྲིད་པའི་དགྲ་དེ་ཡང་ཁམས་གསུམ་དག་ཏུ་འཇོམས་པར་
མཛད་ཅིང༌། དེར་རྒྱལ་བའི་ཐབས་འཆད་པ་ཡིན་ནོ། །འོ་ན་གཉིས་སུ་མེད་པའི་ཡེ་
ཤེས་ཀྱི་གསུང་གི་ཚོགས་ཀྱིས་འགྲོ་བ་རིས་དྲུག་ཀའི་དགྲ་སྡེ་མ་ལུས་་པར་འཇོམས་
པར་ཐལ་ལོ་ཞེ་ན། ལྷ་དང་བཅས་པ་ཞེས་སྨོས་ཏེ་ལྷ་དང་མིའི་འགྲོ་བ་དེ་ཡང་ལྷ་
དང་མི་ཐམས་ཅད་ཀྱི་སྲིད་པའི་དགྲ་འཇོམས་པ་སྤང་བའི་ཕྱིར། འདུལ་བའི་འཇིག་
རྟེན་ལ་ཞེས་སྨོས་སོ། །འཇོམས་པར་མཛད་ཅེས་པ་ཡན་ཅད་ཀྱིས་ཡོན་ཏན་བརྗོད་
པ་འཆད་ལ། སློབ་དཔོན་ཀླུ་སྒྲུབ་ལ་ཡོན་ཏན་མཐའ་ཡས་པ་མངའ་བས་བརྗོད་
པར་མི་ལང་ངོ་ཞེ་ན། བདེན་མོད་ཀྱི་ཡོན་ཏན་གཙོ་བོའི་དབང་དུ་བྱས་ནས་འདིར་
བསྡུས་ཏེ་རྗོད་པ་ཡིན་གྱི་ཕལ་བའི་དབང་དུ་བྱས་པ་ནི་མ་ཡིན་ནོ། །གང་གི་གཉིས་
མེད་ཡེ་ཤེས་བྱ་བ་ལ་སོགས་པས་སངས་རྒྱས་ཐོབ་པ་དང་ལྡན་པ་ཤུགས་ཀྱིས་་་་་་
༢༤༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བསྟན་པ་ཡིན་ཏེ། བརྗོད་བྱ་གཉིས་སུ་མེད་པའི་ཡེ་ཤེས་སྟོན་པའི་གསུང་དེས་ལྷ་
དང་བཅས་པའི་འཇིག་རྟེན་ལ་ཁམས་གསུམ་དག་ཏུ་རྒྱལ་བར་མཛད་པ་ཡིན་ཏེ།
རྒྱལ་པོ་ནི་དཔེར་ན་གཟུགས་ཕུན་སུམ་ཚོགས་པ་དང༌། ལོངས་སྤྱོད་དང་འཁོར་དང་
དབང་ཕྱུག་ཕུན་སུམ་པ་དང་ལྡན་པ་དེ་བཞིན་དུ། སངས་རྒྱས་ཀྱང་མཚན་སུམ་ཅུ་རྩ་
གཉིས་ལས་སོགས་པའི་གཟུགས་དང༌། སྟོབས་ལ་སོགས་པའི་ལོངས་སྤྱོད་དང་
ལྡན་པ་ཡིན་ནོ། །ཀླུ་སྒྲུབ་ཅེས་པ་ནི་ན་ག་ཨ་རྫུ་ན་ཞེས་བྱ་སྟེ། ཀླུ་ཞེས་བྱ་བ་དང་
ཡོན་ཏན་ཅི་ལྟར་མཐུན་ཞེ་ན། དཔེར་ན་ཀླུ་ནི་རྒྱ་མཚོའི་མཐའ་ན་མི་གནས་པ་དེ་
བཞིན་དུ་སློབ་དཔོན་ནི་ཡོད་པ་དང་མེད་པའི་མཐའ་ལ་མི་གནས་པ་ཡིན་ནོ། །ཀླུ་
རྒྱ་མཚོ་ལས་སྐྱེ་བ་དེ་བཞིན་དུ་སློབ་དཔོན་ཡང་བློའི་རྒྱ་མཚོ་ལས་སྐྱེ་བ་ཡིན། ཀླུའི་
ལྟ་བ་ནི་མིག་ཡིན་ལ། དེ་ནས་འོད་ཟེར་བྱུང་བས་མི་ལ་སོགས་པ་སྲེག་པར་བྱེད་པ་
དེ་བཞིན་དུ། སློབ་དཔོན་གྱི་རྟེན་ཅིང་འབྲེལ་བར་འབྱུང་བ་སྐྱེ་བ་མེད་པས་ཀྱང་
ཕས་རྒོལ་གྱི་གཞུང་སྲེག་པར་བྱེད་པའོ། །གྲུབ་ཅེས་བྱ་བའི་གོང་དུ་སྲིད་བྱ་བ་ཞིག་
ཁ་བསྐངས་ལ་སྲིད་སྒྲུབ་ཅེས་བྱ་སྟེ། དེ་དང་ཆོས་མཚུངས་པ་ནི་རྒྱལ་པོ་སྐྱབ་སེང་གི་
བུ་སྲིད་སྒྲུབ་ཀྱི་མདས་དགྲ་སྡེ་མི་སྙན་གྱི་བུ་བརྒྱ་ཕམ་པར་བྱས་པ་དང་། ཕམ་པར་
བྱས་ནས་ཕུ་བོ་རྣམས་ལ་རྒྱལ་སྲིད་བྱིན་པ་དེ་བཞིན་དུ་སློབ་དཔོན་གྱིས་ཀྱང་གཉིས་
སུ་མེད་པའི་ཡེ་ཤེས་ཀྱི་མདས་ལོག་པར་ལྟ་བ་རྣམས་བཅོམ་ནས་གདུལ་བྱ་རྣམས་་་་
ཡང་དག་པའི་ལྟ་བ་ལ་འགོད་པར་བྱེད་པའོ། །སླ་བ་ཞེས་པ་ནི་དཔེར་ན་སློབ་་་་
དཔོན་ཆོས་མཆོག་གིས་བཤད་པ་ལྟར་གཅིག་ལ་བཤད། དོན་དུ་མར་འགྲོར་རུང་
བ་ལྟ་བུ་ནི་མ་ཡིན་གྱི། འོན་ཀྱང་ངག་གཅིག་གིས་དོན་གཅིག་སྟོན་པ་ལ་སླ་ཞེས་བྱ།
བྲམ་ཟེ་ཤང་ཀར་ནན་ཏས་བཤད་པ་ལྟར་མིང་ཐམས་ཅད་པ་གང་དང་དེ་གཞུང་་་་་་
༢༤༤

༄༅། །རབ་བྱེད་དང་པོ།
ཐམས་ཅད་དུ་སྨྲས་པས་གོ་བར་མ་གྱུར་པ་ནི་སྡེབ་མ་ལེགས་པ་ཞེས་བྱ་ལ། དེ་ལས་
བཟློག་པ་གང་དེའི་བརྗོད་བྱ་དངོས་སུ་བཤད་པ་ནི་སྡེབ་ལེགས་པ་ཞེས་བྱའོ། །ངག་
གིས་སྦྱར་ཅིང་ཞེས་བྱ་བ་ནི་སླ་བ་དང་སྡེབ་ལེགས་པ་དང་རིམ་པར་སྦྱར་རོ། །རྟོག་
གེའི་རླུང་གིས་མ་དཀྲུགས་པ་ཞེས་པ་ནི། དཔེར་ན་རླུང་གིས་དངོས་པོ་གཡོ་བར་
བྱེད་པ་དེ་བཞིན་དུ་རྟོག་གེའི་གྲུབ་མཐའ་རྣམས་ཀྱིས་ཡིད་གཡོ་བར་བྱེད་པའམ།
སེམས་འཁྲུག་པར་བྱས་པས་དགོས་པའི་དོན་ནི་མ་བཤད། མི་དགོས་པའི་དོན་
བཤད་པ་ཡིན་ཏེ། དཔེར་ན་སློབ་དཔོན་ལེགས་ལྡན་བྱེད་ཀྱི་མི་དགོས་པའི་དོན་
རྟོག་གེའི་གྲུབ་མཐའ་རྣམས་ནི་བཤད་ལ། དགོས་པའི་སྟོང་པ་ཉིད་ཀྱི་དོན་ནི་མ་
བཤད་པ་ལྟ་བུ་སྟེ། དེ་ལ་སློབ་དཔོན་ནི་རྟོག་གེའི་རླུང་གིས་མ་དཀྲུགས་པའོ། །
རབ་ཏུ་གསལ་བ་ནི་སྐྱོན་མེད་པ་ཡིན་ཏེ། འགྲེལ་བ་ལ་སྐྱོན་ནི་ལྔ་སྟེ། མི་དགོས་པ་
འཆད་པ་དང༌། དགོས་པ་མི་འཆད་པ་དང་། རྩ་བ་འཁན་པོའི་དགོས་པ་མི་འཆད་
པ་དང༌། དེའི་དགོས་འབྲེལ་ལོག་པར་འཆད་པ་དང༌། བཤད་མི་དགོས་པའི་སླ་བ་
ལ་སོགས་པ་འཆད་པ་དང༌། དེ་རྣམས་ཀྱི་ངག་གི་དོན་ནི་སླ་བ་ལ་སོགས་པའོ། །
ཁྱད་པར་དང་ལྡན་པས་ཟློས་པའི་སྐྱོན་གྱི་ཉེས་པ་ལས་གྲོལ་ལ། སློབ་དཔོན་གྱི་
དགོངས་པ་ཕྱིན་ཅི་མ་ལོག་པར་འཆད་པས་དགོས་པ་མེད་པའི་ཉེས་པ་ལས་ཀྱང་་
གྲོལ་ལོ། །ཚིགས་སུ་བཅད་པ་བཞི་ལ་ནི་ཚིགས་སུ་བཅད་པའི་ཚོགས་ཞེས་བྱའོ། །
དེས་ནི་མཆོད་པ་བརྗོད་པའི་དོན་བཤད་དོ། །ད་ནི་དྲི་བ་སྔོན་དུ་བཏང་པའི་སྒོ་ནས་
འབྲེལ་བ་འཆད་པ་ནི་བདག་ལས་མ་ཡིན་ཞེས་བྱ་བ་ལ་སོགས་པའོ། །ཉོན་མོངས་
དགྲ་རྣམས་མ་ལུས་འཆོས་པ་དང༌། །ངན་འགྲོ་སྲིད་ལས་སྐྱོབ་པར་བྱེད་པ་ན། །
འཆོས་སྐྱོབ་ཡོན་ཏན་ཕྱིར་ན་བསྟན་འཆོས་ཏེ། །གཉིས་པོ་འདི་དག་གཞན་གྱི་་་་
༢༤༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལུགས་ལ་མེད། །ཅེས་བྱ་བ་བསྟན་ཆོས་ཀྱི་མཚན་ཉིད་དོ། །འབྲེལ་བ་ཞེས་པ་ནི་
ཐབས་དང་ཐབས་ལས་བྱུང་བའི་འབྲེལ་བ་ལ་ནི་མི་བསམ་གྱི། འོན་ཀྱང་འདི་ནི་
སངས་རྒྱས་དང་སློབ་དཔོན་ཀླུ་སྒྲུབ་ཀྱི་འབྲེལ་བ་ཡིན་ཞེས་ཁ་ཅིག་འཆད་ལ། ཁ་
ཅིག་ནི་ཀླུ་སྒྲུབ་དང་བསྟན་ཆོས་ཀྱི་འབྲེལ་བ་ཡིན་ཞེས་ཀྱང་འཆད་ལ། འདི་ནི་་
བསྟན་ཆོས་རྩོམ་པའི་རྒྱུའམ་རྒྱུ་མཚན་སྙིང་རྗེ་མ་འབྲེལ་བ་ཞེས་ཟེར་རོ། །ཁ་ཆེའི་
དཔེ་ལ་དེའི་དགོས་པ་ཅི་བྱ་བ་མེད་པས་དེའི་ལན་ཡང་དཀྱུས་ལས་མི་གསལ་ལ།
རྒྱ་དཔེ་ལ་དེ་ཡོད་པས་དེའི་ལན་ཡང་ཤུགས་ལས་འདེབས་སོ། །དབུ་མ་ལ་འཇུག་
པ་ལས་ཞེས་བྱ་བ་ནི་དབུ་མ་ལ་འཇུག་པ་ལས། ཐུབ་དབང་ལས་སྐྱེས་ཉན་ཐོས་
སངས་རྒྱས་འབྲིང༌། །སངས་རྒྱས་བྱང་ཆུབ་སེམས་དཔའ་ལས་འཁྲུངས་ཤིང༌། །
སྙིང་རྗེའི་སེམས་དང་གཉིས་སུ་མེད་བློ་དང༌། །བྱང་ཆུབ་སེམས་ནི་རྒྱལ་སྲས་རྣམས་
ཀྱི་རྒྱུ། །ཞེས་གསུངས་ཏེ། སངས་རྒྱས་ཐ་མ་ཉན་ཐོས་དང༌། སངས་རྒྱས་འབྲིང་
རང་སངས་རྒྱས་ནི། སངས་རྒྱས་རབ་ཐུབ་པའི་དབང་པོའི་གསུང་ལས་སྐྱེས་པ་ཡིན་
ཞིང་། སངས་རྒྱས་ནི་བྱང་ཆུབ་སེམས་དཔའ་ལས་འཁྲུངས་པ་ཡིན་ནོ། །དེའང་རྒྱུའི་
ཆ་བཟུང་ན་བྱང་ཆུབ་སེམས་དཔའ་ལས་འཁྲུངས་པ་ཡིན་ལ། འབྲས་བུའི་ཆ་བཟུང་
ན་སངས་རྒྱས་ལས་བྱང་ཆུབ་སེམས་དཔའ་སྐྱེས་པའོ། །བྱང་ཆུབ་སེམས་དཔའ་
ཡང་སྙིང་རྗེ་དང་གཉིས་སུ་མེད་པའི་བློ་དང་བྱང་ཆུབ་ཀྱི་སེམས་ལས་བྱུང་བ་ཡིན་་་་་་
ལ༑ བྱང་ཆུབ་ཀྱི་སེམས་ཀྱང་རྒྱུ་སྙིང་རྗེ་ཆེན་པོ་དང༌། གྲོགས་གཉིས་སུ་མེད་པའི་
བློ་ལས་བྱུང་བ་ཡིན་ཏེ། སྙིང་རྗེའི་དམིགས་པའི་ཡུལ་སྲིད་པའི་རྩེ་མོ་མན་ཆད་ཀྱི་
སེམས་ཅན་རྣམས། སྡུག་བསྔལ་དང་སྡུག་བསྔལ་གྱི་རྒྱུ་ལས་འདོན་པའི་སྙིང་རྗེ་
ཆེན་པོ་ལ་སྙིང་རྗེ་ཞེས་བྱའོ། །སེམས་བསྐྱེད་པ་དང་པོ་ཞེས་བྱ་བ་ནི་ཡང་དག་པར་
༢༤༦

༄༅། །རབ་བྱེད་དང་པོ།
བླངས་པ་བརྡ་ལས་བྱུང་བ་སྨོན་པ་དང་འཇུག་པ་ལ་བྱའོ། །དེ་ལ་ཡང་ཁྱད་པར་་་་
གཉིས་ཏེ། རྒྱུའི་ཁྱད་པར་དང༌། འབྲས་བུའི་ཁྱད་པར་རོ། །དང་པོ་ལ་ཡང་རྒྱུ་སྙིང་
རྗེ་ཆེན་པོའི་སྔོན་དུ་གྲོགས་གཉིས་སུ་མེད་པའི་ཡེ་ཤེས་ཀྱིས་བརྒྱན་པ་གཉིས་སོ། །
འབྲས་བུའི་ཁྱད་པར་ནི་དངོས་སུ་གཉིས་སུ་མེད་པའི་ཡེ་ཤེས་རྒྱུད་ལ་ཐོབ་པའོ། །
མཐོང་ལམ་མ་སྐྱེས་པའི་སྔ་རོལ་དུ་ནི་གཉིས་སུ་མེད་པའི་ཡེ་ཤེས་སྤྱིའི་སྒོ་ན་་་་་་
རྟོགས་ལ། མཐར་ཏེ་མཐོང་བའི་ལམ་ཐོབ་ནས་གཉིས་སུ་མེད་པའི་ཡེ་ཤེས་མངོན་
སུམ་དུ་གསལ་བར་རྟོགས་པའོ། །མཛད་པ་པོ་ནི་སློབ་དཔོན་ཀླུ་སྒྲུབ་ལ། དགོས་པ་
ནི་གཞན་གྱིས་ཁོང་དུ་རྐུད་པར་བྱ་བའི་ཕྱིར་རོ། །གཞུང་གི་དོན་ལ་གསུམ་སྟེ།
མཆོད་པ་བརྗོད་པ་དང༌། བརྗོད་བྱ་གཞུང་གི་དོན་དང༌། མཇུག་བཀའ་དྲིན་རྗེས་སུ་
དྲན་པའི་ཕྱག་གོ །དང་པོ་ལ་བསྡུས་པའི་དོན་དང་། ཚིག་གི་དོན་གཉིས་སོ། །
བསྡུས་དོན་ལ་གསུམ་སྟེ། བརྗོད་བྱའི་ལན་དང༌། དགོས་པའི་ལན་དང༌། ཕྱག་
འཚལ་བའོ། །བརྗོད་བྱའི། དགོས་པ་དེ་ཡང་སློབ་དཔོན་གྱིས་བུ་ཏ་ལ་ཆེ་བའི་
བདག་ཉིད་བརྗོད་པའི་ཞར་ལ་བསྟན་ཏེ། འགག་པ་མེད་པ་ཞེས་བྱ་བ་ལ་སོགས་པ་
ཁྱད་པར་བརྒྱད་ཀྱིས་བརྗོད་བྱ་བསྟན་ལ། སྤྲོས་པ་ཉེ་བར་ཞི་བས་ནི་དགོངས་པ་
སྟོན་ཅིང༌། སྨྲ་རྣམས་ཀྱི་དམ་པ་དེ་ལ་ཞེས་པས་ཕྱག་འཚལ་བ་བསྟན་ཏོ། །དེའི་ངོ་
བོ་དང་ཐ་མི་དད་པ་ཞེས་པ་ནི་རྟེན་ཅིང་འབྲེལ་བའི་ངོ་བོ་དང་ངོ༌། །བླ་མ་དམ་པ་
ཞེས་པ་ནི་འདོམས་པར་བྱེད་པའམ། ལམ་ངན་པ་ལས་ཟློག་པར་བྱེད་པའོ། །དེ་
བཞིན་གཤེགས་པ་ནི་གཉིས་ཀ་དང་སྦྱར་དུ་རུང་སྟེ། དང་པོ་དེའི་ངོ་བོ་དང་ཐ་མི་
དད་པ་དང་སྦྱར་ན། དེ་བཞིན་གཤེགས་པ་རྟེན་ཅིང་འབྲེལ་བ་སྟོང་པ་ཉིད་ཀྱི་ངོ་
བོར་གཤེགས་ཞེས་བྱ་ལ། གཉིས་པ་དམ་པ་སྦྱར་ན། དེ་བཞིན་གཤེགས་པ་ནི་སྟོན་
༢༤.༧

༄༅།།ཚིག་གསལ་གྱི་དཀའ་གནད་བཤད་པ་བཞུགས།
པ་ལ་བྱ་ལ། དེས་ན་དོན་འདིར་འགྱུར་ཏེ་སྟོང་པ་ཉིད་ཀྱི་དོན་སྟོན་པའི་བླ་མ་དེ་
བཞིན་གཤེགས་པ་ཞེས་བྱའོ། །ཕྱག་མཛད་པར་བཞེད་པ་དེ་ཡང་བསྟན་ཆོས་་་་་
མཛད་པའི་རྒྱུས་སམ། ཡང་ན་བསྟན་ཆོས་མཛད་པའི་རྒྱུ་མཚན་གྱིས་སོ། །མྱ་ངན་
ལས་འདས་པའི་སྒྲའི་དགོས་པར་འཆད་པ་མི་རིགས་ཏེ། དེ་ནི་བརྗོད་བྱ་རྟེན་ཅིང་
འབྲེལ་བའི་དགོས་པ་ཡིན་ནོ་ཞེ་ན། དེའི་ཉེས་པ་མེད་དེ་དཔེར་ན་རབ་ཏུ་བྱེད་པའི་
ལུས་ནི་གཉིས་ཏེ། སྒྲ་དང་དོན་ནོ་ཞེས་བཤད་པ་ལྟ་བུའོ། །མཆོད་པ་བརྗོད་པ་ལ་
བསྡུས་དོན་འཆད་ལ། གཞན་རྣམས་ལ་མི་འཆད་པ་ནི་གཞུང་ཚིགས་བསྐུང་པའི་
ཕྱིར་རོ། །འོ་ན་མཆོད་བརྗོད་ལ་ཡང་བསྡུས་དོན་མི་རིགས་སོ་ཞེ་ན། འདིར་བསྡུས་
དོན་བྱས་པས་ལྷག་མ་རྣམས་ལ་ཡང་ཡོད་པར་ཤེས་པར་བྱ་བའི་ཕྱིར་འདིར་བསྡུས་
དོན་བཤད་པའོ། །ཚིག་གི་དོན་ལ་དྲུག་ལས་དང་པོ་རྟེན་འབྲེལ་གྱི་གཞི་འཆད། དེ་
ལ་ཡང་སྒྲའི་དོན་དང༌། རྟེན་འབྲེལ་བསྟན་པའི་དགོས་པའོ། །རྟེན་འབྲེལ་གྱི་གཞི་
ལ་རྟེན་འབྲེལ་གནས་སྐབས་པ་དང༌། མཚན་ཉིད་པ་གཉིས་ལས་དང་པོ་ནི་མདོ་སྡེ་
རྣམས་ལས་བཤད་དེ། དེ་ཡང་དབྱེ་ན་གཉིས་སུ་འགྱུར་ཏེ་མ་རིག་པ་ནས་རྒ་ཤི་ལ་
ཐུག་གི་བར་དུ་རྒྱུན་ཆགས་པར་ཡང་སྣང་ལ། སེམས་ཅན་དུ་ཡང་འདུག་པས་རྒྱུ་
ཆགས་པ་དང་སེམས་ཅན་བ་གཉིས་སོ། །རྟེན་འབྲེལ་མཚན་ཉིད་པ་ནི་འདུས་བྱས
ཀྱི་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་ཡིན་ཏེ། དེ་ཡང་དབྱེ་ན་གཉིས་
ཏེ༑ འདུས་བྱས་ཀྱི་ཆོས་ཐམས་ཅད་སྐད་ཅིག་མ་ཡིན་པས་ན་སྐད་ཅིག་མ་དང༌།
སྐད་ཅིག་སྔ་མ་རྒྱུ་ལས་ཕྱི་མ་འབྲས་བུ་འབྲེལ་བར་འབྱུང་བས་ན་འབྲེལ་བའོ། །
འདིར་རྟེན་འབྲེལ་གྱི་གཞིར་མཚན་ཉིད་པ་དང༌། གནས་སྐབས་པ་གཉིས་ཀ་གཟུང་
བའམ། ཡང་ན་ཁྱབ་ཆེ་བས་མཚན་ཉིད་པ་གཟུང་བའོ། །གནས་སྐབས་པ་འབའ་
༢༤༨

༄༅། །རབ་བྱེད་དང་པོ།
ཞིག་ལ་བྱས་ན་ནི་འདུས་བྱས་ཀྱི་ཆོས་ཐམས་ཅད་བསྡུས་པ་ཤེས་བྱའི་སྒྲིབ་པའི་
ཉེས་པར་འགྱུར་རོ། །རྟེན་འབྲེལ་གྱི་གཞི་ལ་དོན་གསུམ་སྟེ། རང་གི་གཞུང་གཞག་
པ་དང་། སྔོན་གྱི་ལུགས་སུན་གདོན་པ་དང༌། ལེགས་ལྡན་བྱེད་ཀྱི་ལུགས་བཟློག་
པའོ། །དང་པོ་ལ་ཡང་རྟེན་འབྲེལ་གྱི་སྒྲ་སོ་སོའ་དོན་དང༌། དེ་སྡོམ་པའི་དོན་ནོ། །
སོ་སོའི་དོན་ལ་ཡང༌། པྲ་ཏི་དང༌། ཨི་དི་དང༌། ས་མུད་དང༌། པ་ཏ་དང་ལྔ་ལས།
པྲ་ཏི་ནི་ཕྲད་པའམ་ལྟོས་པའམ་རྟེན་པ་ལ་བྱའོ། །ཨི་ཏི་དབྱིངས་སམ་ཁམས་ཀྱི་
དོན་ཏེ་འགྲོ་བའམ་འཇིག་པ་ལ་བྱའོ།།འཆགས་པའམ་འཇིག་པ་ལ་བྱའོ། །ས་མུད་
ནི་ཡང་དག་པ་ལ་བྱའོ། །པ་ཏྭ་ནི་གཞིའམ་རྐང་པ་དང་གོ་འཕང་ལ་བྱའོ། །པྲ་ཏི་
ཞེས་པའི་ཏི་ཁོང་ན་ཡོད་པའི་། ཨི་དང༌། ཨི་འོག་མ་གཉིས་ལ་ཡི་གེ་མཉམ་གཉིས་
ཀྱི་དང་པོ་ནི་རིང་པོར་འགྱུར་ལ། འོག་མ་ནི་དབྱི་བར་བྱའོ། །ཞེས་འཆད་པས་པྲ་ཏི་
ཞེས་རིང་པོར་འགྱུར་རོ། །ཏ་ལ་ཨིའི་འོག་ན་ཡོད་པའི་ཡ་བཏགས་པས་ཏྱ་ཞེས་བྱ་
བར་འགྱུར་ཏེ། དེ་ལྟར་ན་ཨི་ཏི་ནི་ཁམས་ཀྱི་དོན་ཡིན་ལ། དེ་ཉེ་བར་བསྒྱུར་བའི་
དབང་གིས་སྟོར་བར་འགྱུར་རོ། །དེས་ནི་དོན་འདིར་འགྱུར་ཏེ། ནས་ཀྱི་དོན་སྟེན་
པར་བྱེད་པའི་དེ་ལ་ཡ་བཏགས་པ་ཁྱབ་ཀྱི་མཐའ་ཅན་མི་ཟབ་པའི་བསྡུ་བ་རུ་ཟིན་་་་
ཀྱང༌། པྲ་ཏི་ཏྱ་ཞེས་ཕྲད་ནས་སམ་ལྟོས་ནས་སམ་སྟེན་ནས་ཞེས་པ་ཁོ་ན་ལ་འཇུག་
གོ ༑ས་མུན་ནི་ཁམས་དོན་ཡིན་ལ། པ་ད་ཉེ་བར་བསྒྱུར་བ་དང་འབྲེལ་བས་འབྱུང་
བ་ཁོ་ན་ལ་འཇུག་གི ཡང་དག་པ་དང་གོ་འཕང་ལ་སོགས་པ་ལ་མི་འཇུག་གོ།དེ་
བསྡོམས་པའི་དོན་ནི་དེའི་ཕྱིར་ཞེས་པ་ནས་འབྱུང་བའི་དོན་ནོ་ཞེས་པའི་བར་གྱིས་་་་
བསྟན་ཏོ། །སྔོན་གྱི་ལུགས་བཙུན་པ་དཔལ་ལེན་སུན་འདོན་པ་ལ་གཉིས་ཏེ།
ལུགས་བརྗོད་པ་དང༌། དེ་སུན་དབྱུང་བའོ། །ལུགས་བརྗོད་པ་ལ་ཡང་གཉིས་ལས་
༢༤༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དང་པོ་རྟེན་འབྲེལ་གྱི་སོ་སོའི་དོན་ནི་གཞན་དག་ནི་ཞེས་པ་ལ་སོགས་པས་བསྟན་་་་
ཏེ༑ པྲ་ཏི་ནི་གང་དང་གང་ཞེས་བྱ་བའམ། སོ་སོ་སོ་སོར་ཞེས་བྱ་བ་ལ་སོགས་པ་
ཟློས་པའི་དོན་ལ་བུ་ལ། ཨི་ཏི་ནི་སྔ་མ་དང་འདྲ་སྟེ། ཁྱད་པར་ནི་འདི་ཡོད་དེ། སྔ་
མ་ནི་སྐད་ཀྱི་བྱིངས་ཉེ་བར་བསྐྱུར་བས་སྟོར་བ་ཡིན་ལ། འདི་ནི་ཁམས་ཀྱི་དོན་ཉེ་
བར་བསྒྱུར་བས་སྟོར་བ་ནི་མ་ཡིན་ནོ། །ཨི་ཏྱ་ནི་ཆས་པར་རུང་བའམ་འགྲོ་བར་
རུང་བ་ལ་བྱའོ། །ས་མུད་ཏ་པ་ཏ། གོང་མ་དང་མཐུན་པས་མ་བཤད་དོ། །རུང་
བའམ་བགོམ་པ་ནི་ཕན་པའི་མཐའ་ཅན་ཞེས་བྱའོ། །གཉིས་པ་དེ་བསྡུས་པའི་དོན་
ནི་སོ་སོ་ཞེས་པ་ནས་རྗོད་པར་བྱེད་དོ་ཞེས་པ་ལ་ཐུག་པས་བསྙད་དེ། དེའི་དོན་ནི་
རྒྱུ་རྐྱེན་སོ་སོ་སོ་སོ་ལས་འབྲས་བུའི་དངོས་པོ་འགྲོ་ཞིང་འཇིག་པར་རུང་བ་རྣམས་་་་་
ཀྱི་འབྱུང་བ་ནི། པྲ་ཏི་ཏ་ས་མུད་པ་ཏའོ་ཞེས་ཕྱོགས་སུ་མ་ལྷུང་བར་གཞག་གོ །དེ་
གཞུང་སྔ་མ་ཁས་མི་ལེན་པ་ནི་སྐྱོན་གཉིས་མཐོང་པས་ཡིན་ཏེ། ལྟོས་ནས་འབྱུང་བ་
ཡིན་ན་འབྲས་བུ་ཡོད་ནས་ལྟོས་སམ་མེད་ནས་ལྟོས། ཕྱོགས་དང་པོ་ཡིན་ན་འབྱུང
བ་མི་འཐད་ལ། གཉིས་པ་ཡིན་ན་ལྟོས་པ་མི་འཐད་དོ། །དེ་སུན་དབྱུང་བ་ལ་
གསུམ་སྟེ། ཟློས་པའི་ཆ་མ་ཁྱབ་པ་དང༌། མ་ཁྱབ་པ་རང་ལ་མི་མཚུངས་པ་དང༌།
ཕན་པའི་འཐད་པའོ། །ཟློས་པས་མ་ཁྱབ་པ་ནི་དེ་དག་གི་ལྟར་ན་ཞེས་པ་ལ་སོགས་
པས་བསྙད་དེ། དེའི་དོན་ནི་གསུང་རབ་ཀྱི་ཕྱོགས་ཅིག་དགེ་སློང་དག་ཁྱེད་ལ་རྟེན་
ཅིང་འབྲེལ་བར་འབྱུང་བར་བསྟན་པར་བྱ་བ་ཡིན་ཞེས་སྤྱིར་དོན་ཀྱི་ཁྱད་པར་མ་ཕྱེ་་
བ་ལ་ནི་ཟློས་པའི་སྦྱོར་བས་ཁྱབ་ཅིང་རྟེན་ཅིང་འབྲེལ་བ་རྣམས་ཀྱི་འབྱུང་བ་ནི་རྟེན་་
ཅིང་འབྲེལ་བར་འབྱུང་བའོ་ཞེས་པའི་དྲུག་པའི་བསྡུ་བ་ཡང་ཡོད་ལ། མིག་དང་་
གཟུགས་ཀྱི་རྒྱུ་ལས་འབྲས་བུ་མིག་གི་རྣམ་པར་ཤེས་པ་སྐྱེ་ཞེས་བྱེ་བྲག་ཏུ་བསྟན་པ་
༢༥༠

༄༅། །རབ་བྱེད་དང་པོ།
ལ༑ རྣམས་ཞེས་པ་མང་པོ་སྟོན་པའི་ཚིག་མེད་པས་ནི་ཟློས་པས་མི་ཁྱབ་བོ། །མིག་
དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་འབྱུང་ངོ་ཞེས་བྱ་བ་དེ་ལྟ་བུ་་་་
ལ་སོགས་པའི་ཡུལ་འདིར་མིག་གི་དབང་པོ་གཅིག་གི་རྒྱུ་ཅན་གྱི་རྣམ་པར་ཤེས་པ་་
གཅིག་ཀྱང་སྐྱེ་བར་བཞེད་པ་ན། མིག་དང་གཟུགས་ལ་རྟེན་ཞེས་དོན་གྱི་ཁྱད་པར་
དངོས་སུ་ཞལ་གྱིས་བཞེས་ཤིང་རྟེན་ཅིང་འབྲེལ་བར་འབྱུང་བའི་སྒྲ་ལ་ནི། ཟློས་
པའི་དོན་ཉིད་ཡོད་པར་ག་ལ་འགྱུར་ཞེས་དཀྱུས་བཅོ། དོན་གྱི་ཁྱད་པར་ཞེས་པ་ནི་
ཕྲད་པ་སངས་རྒྱས་ཀྱིས་ཞལ་གྱིས་བཞེས་ཞེས་བྱ་བའི་ཐ་ཚིག་གོ །མ་ཁྱབ་པ་རང་
ལ་མི་མཚུངས་པ་ནི་ཕྲད་པའི་དོན་ནི་ཞེས་བྱ་བ་ལ་སོགས་པས་བསྙད་དོ། །ཕན་པ་
མི་འཐད་པ་ནི་ཨི་ཏའི་སྒྲ་དེ་ལ་ཞེས་བྱ་བ་ལ་སོགས་པས་བསྟན་ཏེ། དེའི་དོན་ནི་པྲ་
ཏི་ད་ས་མུད་པ་ཏ་ཞེས་བྱ་བ་ལ། ཏའི་སྟེང་ན་ཀླད་ཀོར་ཡོད་པ་ཡིན་ཏེ། དེས་ན་
ཏམ་ཞེས་བྱ་བའི་དོན་རྣམ་པར་དབྱེ་བ་ཐོས་པ་ཡིན་ལ། དེ་ཐོས་པའམ་མངོན་པའི་
རྒྱུ་ནི་ཨི་ཏྱ་རུང་བའམ། འོས་པ་ལས་བྱས་པས་མི་ཟད་པའི་མཐའ་ཅན་ཡིན་པ་་
དང༌། ཚིག་བསྡུ་བ་ཡོད་པ་མ་ཡིན་ཏེ། དཔེར་ན་ལྷ་སྦྱིན་གྱི་ཞང་པོ་ཞེས་བྱ་བ་ལ་
བསྡུ་ན་ལྷ་སྦྱིན་ཞང་པོ་ཞེས་ཀྱི་མི་མངོན་པར་བྱས་པ་དེ་བཞིན་དུ་འདིར་མི་འདོད་དེ།
མིག་ལ་བརྟེན་ནས་གཟུགས་ལ་ཡང་རྣམ་པར་ཤེས་པ་སྐྱེ་ཞེས་བཤད་པས། མིག་
དང་རྣམ་པར་ཤེས་པ་ལ་བསྡུ་བ་མི་འཐད་དེ། གཟུགས་ཀྱིས་བར་དུ་ཆོད་པའི་ཕྱིར་
རོ༑ ༑གཟུགས་དང་རྣམ་པར་ཤེས་པ་ལ་བསྡུ་བ་མི་འཐད་དེ་བེམ་པོ་དང༌། རིག་པ་
ཡིན་པས་སོ། །དེ་ལྟར་ན་གཅིག་གཉིས་ཀྱི་མིང་ལ་སོགས་པ་གང་དང་གང་གིས་
ཞེས་བྱ་བ་ལ་སོགས་པ་རྣམ་པར་དབྱེ་བ་ཐོས་པར་ཐལ། དེ་ལྟ་ན་མིང་་་་་་
གཟུགས་ལ་བརྟེན་ནས་ཞེས་བྱ་བར་ནི་མི་འགྱུར་གྱི། འོན་ཀྱང་མིག་ཀྱང་གཟུགས་
༢༥༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལ་རྟེན་པར་ཞེས་བྱ་བའམ།  ེན་པར་རྣམ་པར་ཤེས་པ་སྐྱེ་ཞེས་འདོན་པ་སྟེ།
སངས་རྒྱས་གསུང་བར་འགྱུར་བ་ཞིག་ལས་ད་རེས་འདིར་ནི་པྲ་ཏྲི་ཏྱ་ཞེས་བྱ་བ་ཏུ་་་་
ནས་ཀྱི་དོན་ལ་བཤད་པས་ཁྱབ་ཀྱི་མཐའ་ཅན་མི་བཟད་པ་ཁོ་ན་ཁས་བླང་པར་བྱ་་་་
བ་ཡིན་ནོ། །ལེགས་ལྡན་བྱེད་ཀྱི་གཞུང་བཟློག་པ་ལ་ཡང༌། གཞན་གཞུང་དགག་
པ་མི་འཐད་པ་དང༌། རང་ལུགས་གཞག་པ་མི་འཐད་པ་གཉིས་སོ། །དང་པོ་ལ་
གཉིས། རྗེས་ས་”ཟླས་པ་མི་འཐད་པ་དང༌། སུན་དབྱུང་བ་མི་འཐད་པའོ། །རྗེས་
སུ་གཙྩཱས་པ་མི་འཐད་པ་ལ་ཡང་གང་ཞིག་ཅེས་པ་ནི་ལེགས་ལྡན་བྱེད་ཡིན་ལ། ཁ་
ཅིག་ཞེས་པ་ནིི་པུ་ཏྭ་པ་ལི་ཏ་ཤེས་རབ་སྒྲོན་མར་ཕྱོགས་སྔ་མར་བཞག་ནས་དེའི་་་་་
རྗེས་སུ་བཟླས་པ་ལོག་པ་འཆད་ལ། གཞན་དག་ཞེས་པ་ལ་སོགས་པས་ནི་སུན་
ཕྱུང་མ་ཐག་པའི་རྗེས་སུ་བཟླས་པ་གཤ་མ་བསྟན་ལ། དེ་རྣམས་ཀྱིས་རྗེས་སུ་་་་
བཟླས་པ་བསྟན་ཏོ། །དེ་མི་འཐད་པར་སྟོན་པ་ནི་ཞེས་གཞན་གྱི་བཤད་པ་རྗེས་སུ་
བརྗོད་པ་ཞེས་བྱ་བ་ལ་སོགས་པས་བསྟན་ཏེ། དེས་ན་ད་ནི་ཕྲད་ནས་ཞེས་བྱ་བ་ལ་
སོགས་པ་བརྗོད་འདོད་ཀྱི་སྒོ་ནས་ཟློས་པ་དང་འབྲེལ་བར་འདོད་ཀྱི། པྲ་ཏི་ཏ་ཞེས་
པའི་སྒྲའི་སྒོ་ནས་ནི། ཟློས་པར་བསྟན་པ་མ་ཡིན་ནོ། །སུན་འབྱིན་པ་མི་འཐད་པ་
ལ་གཉིས་ལས་དང་པོ་སུན་འབྱིན་པ་ནི་དེ་ཡང་མི་རུང་སྟེ་ཞེས་པ་ལ་སོགས་
བསྟན་ཏེ། དོན་གཉིས་ཀ་མེད་པ་ཟློས་པ་དང་ཕྲད་པ་མེད་པའོ། །གཉིས་པ་དེ་མི་
འཐད་པ་ལ་ཡང་གཉིས་ཏེ། འཐད་པ་མ་བརྗོད་པ་ནི་སུན་འབྱིན་པ་ཞེས་པ་ནས་
ཡིན་པའི་ཕྱིར་རོ་ཞེས་པ་ལ་ཐུག་པས་བསྙད་དོ། །འཐད་པ་བརྗོད་ཀྱང་མི་རིགས་པ་
ལ་གཉིས་ལས་དང་པོ་ལུང་དང་འགལ་བ་ནི་འོ་ན་ཞེས་པ་ལ་སོགས་པའི་བརྒལ་བ་
དང༌། དེ་ཡང་མི་རིགས་ཏེ་ཞེས་བྱ་བ་ལ་སོགས་པའི་ལན་གྱིས་བསྟན་ཏེ། འོན་ཏེ་
༢༥༢

༄༅། །རབ་བྱེད་དང་པོ།
ཞེས་པའི་བརྒལ་བའི་དོན་ནི་ཕྲད་པ་ཞེས་བྱ་བ་གཟུགས་ཅན་གྱི་དང་པོ་ལ་ལྕགས་་་་་
སྦྲམ་དང་སྐམ་པ་བཞིན་དུ་ཕྲད་པ་འཐད་ཀྱི། གཟུགས་ཅན་མ་ཡིན་པའི་ཤེས་པ་
དང་གཟུགས་གཉིས་ལ་ཕྲད་པ་མེད་དོ་ཞེས་བྱ་བའོ། །དགེ་སློང་འདི་ནི་ཞེས་པ་ནི་
རྒྱུན་དུ་ཞུགས་པ་ལ་སོགས་པའི་འབྲས་བུ་ཐོབ་པ་ཡིན་ཞེས་གསུངས་པས་ཕྲད་པས་
ཁས་བླངས་པ་ཡིན་ནོ། །གཉིས་པ་དོན་གཞན་དུ་གནས་པ་ནི་ཕྲད་ནས་ཞེས་བྱ་བ་
ལ་སོགས་པ་གཟུགས་ཅན་མ་ཡིན་པ་ལ་ཡང་ཕྲད་པའི་དོན་གནས་སོ་ཞེས་སྟོན་པ་་་་
ནི་ཕྲད་ནས་ཞེས་བྱ་བ་ཡང་ཞེས་བྱ་བ་ལ་སོགས་པའོ། །དེ་དང་དེ་བསྟེན་ཞེས་བྱ་བ་
ལ་དེ་དང་དེ་ཕྲད་གང་བྱུང་བ་ཞེས་བྱའོ། །གཞན་དག་ཟེར་རོ་ཞེས་པ་ནི་ཟླ་གྲགས་
སོ༑ ༑རང་གཞུང་མི་འཐད་པ་ལ་གསུམ་སྟེ། བྱེ་བྲག་མ་བརྗོད་པ་དང༌། རྒྱུ་མཚན་
མེད་པའི་སྒྲ་མི་འཐད་པ་དང༌། མི་འདོད་པ་ཐོག་ཏུ་བབ་པའོ། །དང་པོ་ནི་གང་ཡང་
འོ་ན་ཞེས་པ་ལ་སོགས་པས་བསྟན་ཏེ། དེའི་དོན་ནི་རྟེན་ཅིང་འབྲེལ་བར་འབྱུང་
བའི་དོན་ཁྱད་པར་དུ་མ་བཤད་པའི་ཕྱིར་རོ། །རྒྱུ་མཚན་མེད་པའི་སྒྲ་མི་འཐད་པ་ནི་
ཅི་སྟེ་ཡང་ཞེས་པ་ལ་སོགས་པས་བསྙད་དེ། དགོན་པ་ཤིང་ལ་ནི་དགོན་པའི་ཐིག་
ལེའོ། །གཏིང་ཚུགས་པའི་སྒྲ་ཞེས་པ་ནི་འཇིག་རྟེན་ཀྱི་གྲགས་པའོ། །མི་འདོད་པ་
ཐོག་ཏུ་བབ་པ་ནི་འདི་ཡོད་ན་འདི་འབྱུང་ཞེས་བྱ་ལ་སོགས་པ་སྟེ། དེའི་དོན་ནི་་་
འདིས་པའམ་ཕྲད་པར་ནི་མི་འདོད་ཀྱི། འོན་ཀྱང་རིང་པོ་ལས་ཐུང་ངུ་འབྱུང་བ་ལྟར་
འདོད་པ་ཡིན་པ་ལས་རིང་པོ་ལ་ལྟོས་ནས་ཐུང་ངུར་རྣམ་པར་གཞག་པས་མི་འདོད་་་་
པ་ཐོབ་པ་ཡིན་ནོ། །རྟེན་ཅིང་འབྲེལ་བར་འབྱུང་བ་གསུངས་པའི་དགོས་པ་ནི་དེའི་
ཕྱིར་དེ་ལྟར་ན་ཞེས་བྱ་བ་ལ་སོགས་པ་སྟེ། རྟེན་ཅིང་འབྲེལ་བར་འབྱུང་བ་དེ་ཡང་
ཀུན་རྫོབ་མ་བརྟགས་ན་ཉམས་དགའ་བ་ཙམ་དུ་གསུངས་པ་ཡིན་གྱི། དོན་དམ་
༢༥༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པར་ནི་རྟེན་ཅིང་འབྲེལ་བར་གྲུབ་པ་མེད་དོ། །ཀུན་རྫོབ་ཀྱི་དངོས་པོ་རྟེན་ཅིང་་་་
འབྲེལ་བ་དེ་ཡང་རྒྱུ་མེད་པ་ལས་མ་ཡིན། རྒྱུ་ཅིག་པུ་ལས་མ་ཡིན། མི་མངོན་པའི་
རྒྱུ་ལྔ་ལས་མ་ཡིན་ཏེ། དབང་ཕྱུག་གིས་མཚོན་ནས་རྡུལ་ཕྲ་རབ་དང༌། སྲེད་མེད་ཀྱི་
བུ་དང་། རང་བཞིན་དང་། དུས་དང་། རྒྱུ་ལས་སྐྱེད་པ་མ་ཡིན་ནོ། །མཐོང་བའི་རྒྱུ་
ནི་རང་དང༌། གཞན་དང༌། གཉིས་ཀ གཉིས་ཀ་མ་ཡིན་་པ་ལས་སྐྱེ་བ་མ་ཡིན་ནོ།།
ཀུན་རྫོབ་ནི་མ་རིག་པའི་དབང་གིས་ཕྱིན་ཅི་ལོག་ཏུ་འཁྲུལ་བ་ཡིན་ལ། ཀུན་རྫོབ་
པ་ནི་བག་ཆགས་བཞག་པའི་དབང་གིས་གཟུང་བའི་ཆར་སྣང་བ་ལྟ་བུའོ། །ཁོ་དེ་
རྣམས་ཀྱིས་ཤེས་པ་ཡང་ཀུན་རྫོབ་ཏུ་གཟུང་ངོ༌། །དོན་དམ་པར་ནི་བསྟན་དུ་འདོད་
པ་མ་ཡིན་ཏེ། དེ་ཡང་དཔེའི་སྒོ་ནས་མཚོན་ན་ཀུན་རྫོབ་ཏུ་ཡང་སྐྲ་ཤད་མཐོང་བ་
དང༌། སྐྲ་ཤད་ཀྱི་དེ་ཁོ་ན་ཉིད་མཐོང་བ་གཉིས་ལས་སྐྲ་མཐོང་བ་ནི་འཁྲུལ་བ་ཞེས་
བྱ་ལ། སྐྲ་ཤད་ཀྱི་དེ་ཁོ་ན་ཉིད་མཐོང་བ་ནི་མཐོང་བ་མེད་པའི་ཚུལ་གྱིས་མཐོང་བ་
ནི་མ་འཁྲུལ་བ་ཞེས་ཟེར་བ་དེ་བཞིན་དུ་འཕགས་པའི་ཡེ་ཤེས་ཀྱིས་མཐོང་བ་མེད་་་་
པའི་ཚུལ་དུ་མཐོང་བ་ཡིན་ལ། དེ་ལས་གཞན་པ་རྣམས་ཀྱིས་ནི་འཁྲུལ་བ་ཕྱིན་ཅི་
ལོག་ཏུ་མཐོང་བ་ཡིན་ནོ། །གཉིས་པ་རྟེན་ཅིང་འབྲེལ་བའི་ཁྱད་པར་གྱི་ཚིག་གི་དོན་
ལ་བཞི་ལས། དང་པོ་མདོར་བསྟན་པ་ནི་ད་ནི་ཞེས་པ་ལ་སོས་པའོ། །གཉིས་པ་
རྒྱས་པར་བསྟན་པ་ནི་འགགས་པ་ན་ཞེས་བྱ་བ་ལ་སོགས་པས་བསྙད་དེ། འགག་པ་
དང་ཆད་པའི་ཁྱད་པར་ནི་སྐད་ཅིག་གིས་འཇིག་པ་ལ་ནི་འགག་པ་ཞེས་བྱ་ལ། རྒྱུན
གྱིས་འཇོག་པ་ལ་ནི་ཆད་པ་ཞེས་བྱའོ། །གསུམ་པ་འགག་པ་གྲུབ་པ་ལ་ནི་རྟེན་ཅིང་
འབྲེལ་བར་འབྱུང་བ་ཅི་ལྟར་ཞེས་པ་ལ་སོགས་པའོ། །བཞི་པ་གྲངས་ངེས་པ་ནི་
རྟེན་ཅིང་འབྲེལ་བར་འབྱུང་བ་ཁྱད་པར་ཞེས་པ་ལ་སོགས་པས་བསྙད་དེ། དེའི་དོན་
༢༥༤

༄༅། །རབ་བྱེད་དང་པོ།
ནི་བརྒྱད་པོ་འདི་ལ་རྩོད་པ་ཡོད་པའམ། གཙོ་བོ་ཡིན་པས་བརྒྱད་དུ་བསྟན་པ་ཡིན་
ཏེ༑ རྩོད་པ་ཡང་ཅི་ལྟར་ཡོད་ཅེ་ན། འདི་སྐད་དུ། འགག་པ་ནི་རྒྱུ་ཆད་ནས་མེད་
པར་འདོད་པའོ། །སྐྱེ་བ་ལ་ནི་ཉེར་ལེན་མེད་པར་སྐྱེ་བར་འདོད་པའོ། །ཆད་པ་ལ་
ནི་གསལ་བ་ནུས་པར་འགྱུར་བར་འདོད་པའོ། །རྟག་པ་ནི་མི་འགྱུར་བར་འདོད་
པའོ། །འོང་བ་དང་འགྲོ་བ་ནི་ཚེ་གཞན་ནས་འདིར་འོང་བར་འདོད་པ་དང༌། ཚེ་འདི་
ནས་གཞན་དུ་འགྲོ་བར་འདོད་པའོ། །གསུམ་པ་དགོས་པའི་དགོས་པའི་ཁྱད་པར་
གྱི་ཚིག་དོན་ནི་རྟེན་ཅིང་འབྲེལ་བར་འབྱུང་བ་ཇི་ལྟར་གནས་པ་བཞིན་ཞེས་བྱ་བ་་་་
ནས། ཞི་བའོ་ཞེས་བྱ་བའི་བར་གྱིས་སྟོན་ཏེ། འདི་ནི་རྟེན་ཅིང་འབྲེལ་བ་རྟོགས་པ་
ཞེས་བྱ་བའི་དགོས་པ་ལ་ཡང་མཚོན་པར་བྱའོ། །སྤྲོས་པ་ཉེར་ཞི་ཞེས་པ་ནི་འཚེ་བ་
མེད་པ་ཡིན་པ་ལ། འཚེ་བ་ནི་སྐྱེ་བ་ལ་སོགས་པའི་འཚེ་བ་ཡིན་ཞིང༌། དེ་ཡང་ཐ་
སྙད་ལོག་པས་སྐྱེ་བའི་འཚེ་བ་ལོག་པ་ཡིན་ཏེ། སྐྱེ་བ་ཞེས་པའི་དོན་ནི་ཤེས་པ་་་་
མཚམས་སྦྱོར་བ་ལ་བྱ་སྟེ། དེ་བདེ་འགྲོ་དང་ངན་འགྲོར་སྐྱེ་བ་སྟེ། བདེ་འགྲོ་ལ་ཡང་
དལ་བ་དང་མི་དལ་བའོ། །མི་དལ་བ་ནི་སངས་རྒྱས་ཀྱིས་ཆོས་མ་གསུངས་པའི་
ཡུལ་དང༌། དབང་པོ་མ་ཚང་བ་དང༌། ལྟ་བ་ལོག་པ་ལ་སོགས་པ་སྟེ། དེ་ལས་
བཟློག་པ་ནི་དལ་བའོ། །བཞི་པ་རྣམ་པར་དབྱེ་བ་གཉིས་པ་ཡོད་པར་སྟོན་པ་ནི་ཅི་
སྐད་བསྟན་པའི་ཁྱད་པར་ཅན་གྱི་ཞེས་བྱ་བ་ལ་སོགས་པ་སྟེ། འདི་ནི་སངས་རྒྱས་
ཀྱི་རྟེན་ཅིང་འབྲེལ་བ་ཐུགས་སུ་ཆུད་ནས་སེམས་ཅན་ལ་སྟོན་པ་ནི། འདོད་པ་དམ་
པའི་ལས་ཡིན་ལ། རྣམ་པར་དབྱེ་བ་ཡོད་པ་ནི་རྣམ་པར་དབྱེ་བ་ཡོད་པའི་ཚིག་ལ་
བྱའོ། །ལྔ་པ་ཁྱད་པར་གཞན་གྱིས་གནོད་པ་ནི་ཅི་སྐད་བསྟན་པའི་ཞེས་བྱ་བ་ལ་
སོགས་པའོ། །དྲུག་པ་གོ་རིམ་ངེས་པ་དགག་པ་ནི་འདིར་དགག་པ་ཞེས་བྱ་བ་ལ་
༢༥༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
སོགས་པའོ། །བརྗོད་པའི་གཞུང་གི་དོན་ལ་ཡང་སྐབས་དབྱེ་བ་དང༌། བརྗོད་བྱའི་
དོན་གཏན་ལ་དབབ་པ་གཉིས་ལས་དང་པོ་ནི་དགག་པ་བྱེད་པ་ཞེས་པ་ནས་རྩོམ་་་་་
པར་མཛད་དོ་ཞེས་པའི་བར་གྱིས་བསྟན་ཏེ། འོ་ན་འབྲེལ་བ་སྟོན་པའི་སྐབས་སུ་
མཐར་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་ཕྱིན་ཅི་མ་ལོག་པར་ཐུགས་སུ་ཆུད་
པའི་སློབ་དཔོན་ཀླུ་སྒྲུབ་ཀྱིས་གཞན་ཁོང་དུ་ཆུད་པར་བྱ་བའི་ཕྱིར་སྙིང་རྗེས་བསྟན་་་
ཆོས་མཛད་དོ་ཞེས་པྲ་ཛྙཱ་པ་ར་མེ་ཏཱ་ལས་འཆད་པར་སྨྲས་པ་ལས། འདིར་རྟེན་ཅིང་
འབྲེལ་བ་འགག་པ་མེད་པ་ལ་སོགས་པ་འཆད་པ་འགལ་ཏེ་ཤེར་ཕྱིན་དེ་ཡང་མཐོང་
ལམ་མ་ཐོབ་པའི་གོང་དུ་ནི་སྤྱིའི་སྒོ་ནས་རྟོགས་ལ། དེ་ཐོབ་ནས་གསལ་བར་རྟོགས་
ཤིང་། ས་དྲུག་པ་ལ་མངོན་དུ་གྱུར་བའི་སྒོ་ནས་པྲ་ཛྙ་པ་ར་མི་ཏ་བཅུ་རྫོགས་པར་
ཐོབ་པ་ཡིན་ཏེ། རྒྱུ་མེད་པས་མཚན་མ་མེད་པའི་མཉམ་པ་ཉིད་དང༌། བྱེད་པ་མེད་
པས་སྐྱེ་བ་མེད་པའི་མཉམ་པ་ཉིད་དང་བྱ་བ་མེད་པས་མ་སྐྲིས་པའི་མཉམ་པ་ཉིད་་་་་
དང་། དང་པོ་ཉིད་ནས་རྣམ་པར་དག་པས་རྨད་དུ་བྱུང་བའི་རྣམ་པར་དག་པའི་་་་
མཉམ་པ་ཉིད་དང༌། སྟོང་པ་ཉིད་ཡིན་པས་དབེན་པའི་མཉམ་པ་ཉིད་དང༌། གདོད་
མ་ནས་རྣམ་པར་དག་པའི་མཉམ་པ་ཉིད་དང༌། མཚན་ཉིད་ལ་སོགས་པ་མེད་པས་
སྤྲོས་པ་རྣམ་པར་དག་པའི་མཉམ་པ་ཉིད་དང༌། བླང་བ་དང་དོར་བ་ད་པའི་་་་
མཉམ་པ་ཉིད་དང༌། བརྒྱད་པོ་དེ་རྣམས་ནི་དོན་དམ་པའི་མཉམ་པ་ཉིད་ལ། སྣུ་མ་
དང་རྨི་ལམ་ལ་སོགས་པའི་མཉམ་པ་ཉིད་ནི་ཀུན་རྫོབ་ཀྱི་མཉམ་པ་ཉིད་ཡིན་ཞིང་།
དོན་དམ་དང་ཀུན་རྫོབ་བསྡོམས་པ་ནི་དངོས་པོ་དང་དངོས་པོ་མེད་པའི་མཉམ་པ་་་་་
ཉིད་ཡིན་ཏེ། ཀུན་རྫོབ་ཏུ་ནི་དངོས་པོར་མཉམ་ལ། དོན་དམ་པར་ནི་དངོས་པོ་མེད་
པར་མཉམ་མོ། །དེ་ལྟར་བཤད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་བཅུ་འདིར་མ་
༢༥༦

༄༅། །རབ་བྱེད་དང་པོ།
བཤད་དོ་ཞེ་ན། དེའི་ཉེས་པ་མེད་དེ་དབུ་མ་ལ་འཇུག་པ་ལས་དེ་བཅུ་ལས་སྐྱེ་བ་
མེད་པའི་ཤེས་ཀྱི་ཕ་རོལ་ཏུ་ཕྱིན་པ་གཙོ་བོ་ཡིན་ཞིང༌། ལྷག་མ་བཅུ་པོ་དེའི་ཁྱད་
པར་ཡིན་ཞེས་བཤད་པ་ལྟར་འདིར་ཡང་སྐྱེ་བ་བཀག་པ་གཙོ་བོ་ཡིན་པར་འཆད་ལ།
ལྷག་མ་རྣམས་དེའི་ཁྱད་པར་ཡིན་པར་བཤད་པས་སྐྱེ་བ་མེད་པ་ཤེས་རབ་ཀྱི་ཕ་་་་
རོལ་ཏུ་ཕྱིན་པ་འདིར་མ་བཤད་པས། འགལ་བའི་ཉེས་པ་ལས་ཤིན་ཏུ་ཡང་གྲོལ་
ལོ༑ ༑ འོ་ན་རབ་ཏུ་བྱེད་པ་ཉི་ཤུ་རྩ་བདུན་ལ་གྲངས་ངེས་པའམ། གོ་རིམས་ངེས་
པའམ། འདི་རྣམས་ཀྱིས་བསྡུས་ནས་དོན་ཅི་སྟོན་ཞེ་ན། དང་པོ་གྲངས་ངེས་པ་ནི་
ལོག་པར་སྒྲོ་འདོགས་པ་དགག་པ་ཡིན་ཏེ། དེ་ཡང་དེ་ལས་བཟློག་པ་ངོ་བོ་ལོག་
པར་སྒྲོ་འདོགས་པ་དགག་པའོ། །དེའི་དང་པོ་ལ་དེ་ནི་ངོ་བོ་ཉིད་མེད་པའམ་སྐྱེ་བ་
མེད་པ་ཡིན་ལ། དེ་ལས་བཟློག་པ་ནི་དངོས་པོའམ་སྐྱེ་བ་ཡིན་ལ། དེར་སྒྲོ་འདོགས་
པ་དགག་པའི་ཆེད་དུ་ནི་སྐྱེ་བ་དགག་པ་བསྟན། གཉིས་པ་བསྟན་པ་ལ་ཡང་གཉིས་
ཏེ་རྟོགས་པ་པོ་གཙོར་བྱེད་པས་སྒྲོ་བཏགས་པ་དང༌། རྟོགས་པ་པོ་བསྟན་ཆོས་་་་
གཙོར་བྱེད་པས་སྒྲོ་བཏགས་པ་དགག་པའོ། །དེའི་དང་པོ་ནི་རབ་ཏུ་བྱེད་པ་ལྔས་
འཆས་ཏེ། སྐྱེ་བ་ཡོད་པ་ཡིན་ཏེ་འགྲོ་བ་དང་འོང་བ་འཇིག་རྟེན་དུ་གྲགས་པ་ཡིན་ནོ་
ཞེས་སྒྲོ་འདོགས་པ་བཀག་པའི་གཉེན་པོར་ནི་འགྲོ་འོང་བརྟག་པ་བཤད། འགྲོ་བ་
དང་འོང་བ་ཡོད་པ་ཡིན་ཏེ་ལྟ་བ་དང༌། ཉན་པའི་དབང་པོ་འཇིག་རྟེན་ལ་གྲགས་པ་
ཡིན་ནོ་ཞེས་སྒྲོ་འདོགས་པའི་གཉེན་པོར་སྐྱེ་མཆེད་བརྟག་པ་བཤད། དབང་པོ་་
རྣམས་ཡོད་པ་ཡིན་ཏེ་ཕུང་པོ་ལྔ་འཇིག་རྟེན་ལ་གྲགས་པ་ཡིན་ནོ་ཞེས་སྒྲོ་འདོགས་་་་
པ་ལ་དེའི་གཉེན་པོར་ཕུང་པོ་བརྟག་པ་བསྟན། ཕུང་པོ་ལྔ་ཡོད་པ་ཡིན་ཏེ་རིག་པའི་
ཁམས་ཤེས་པ་དང༌། བེམ་པོའི་ཁམས་ལ་སོགས་པ་འཇིག་རྟེན་ན་གྲགས་པ་ཡིན་
༢༥༧

།ཚིག་གསལ་གྱི་དཀའ་གནད་བཤད་པ་བཞུགས།
ནོ༑ ༑ཞེས་སྒྲོ་འདོགས་པའི་གཉེན་པོར་ཕུང་པོ་བརྟག་པ་སྨྲོས། ཁམས་ཡོད་པ་ཡིན་
ཏེ་འདོད་ཆགས་འཇིག་རྟེན་ལ་གྲགས་པ་ཡིན་ནོ་ཞེས་རྟོག་པའི་གཉེན་པོར་འདོད་་་་
ཆགས་བརྟག་པ་བཤད་དོ། །རྟོགས་པ་པོ་བསྟན་ཆོས་གཙོར་བྱེད་པས་སྒྲོ་བཏགས་
པ་དགག་པའི་གཉེན་པོ་རབ་ཏུ་བྱེད་པ་ཉི་ཤུ་རྩ་གཅིག་སྨོས་ཏེ། སྐྱེ་བ་ཡོད་པ་ཡིན་
ཏེ་འདུས་བྱས་སྐྱེ་འདུས་བྱས་གནས་ཞེས་བྱ་བ་ལ་སོགས་པ་བསྟན་ཆོས་ལས་
གསུངས་པའི་ཕྱིར་རོ་ཞེས་སྒྲོ་འདོགས་པའི་གཉེན་པོར་འདུས་བྱས་བརྟག་པ་བསྟན།
ལས་དང་བྱེད་པ་ཡོད་པ་ཡིན་ཏེ་ལྟ་བ་དང་ཉན་པ་དང་སྣོམ་པ་ལ་སོགས་པ་རྣམས་་་་
ཡོད་པར་གསུངས་པ་ཡིན་ཏེ་ཞེས་སྒྲོ་འདོགས་པ་དགག་པའི་ཕྱིར་ཉེ་བར་ལེན་
དང་ཉེ་བར་བླང་བ་བཤད། ཉེ་བར་ལེན་པ་དང་ཉེ་བར་བླང་བ་ངོ་བོ་ཉིད་མེད་ཅེས་
བསྟན་པ་དེ་མི་རིགས་ཏེ་དངོས་པོ་ལྟོས་པ་དང་བཅས་པ་ཡིན་ཏེ་བུད་ཤིང་ལ་ལྟོས་་་་་
ནས་མེ་བྱུང་ངོ་ཞེས་སྒྲོ་འདོགས་པ་བཀག་པའི་ཆེད་དུ་མེ་དང་བུད་ཤིང་བརྟག་པ་་་་་་
བསྟན། བདག་ཡོད་པ་ཡིན་ཏེ་སྔོན་གྱི་མཐའ་དང་ཕྱི་མའི་མཐར་འཁོར་བ་ཡིན་ནོ་
ཞེས་པ་དགག་པའི་ཕྱིར་སྔོན་གྱི་མཐའ་དང་ཕྱི་མའི་མཐའ་བརྟག་པ་བསྟན། སྡུག་
བསྔལ་ཡོད་པར་གསུངས་པའི་ཕྱིར་ན་བདག་ཡོད་དེ་རྟོག་པ་བཀག་པའི་ཕྱིར་སྡུག་་་
བསྔལ་བཀག་པ་བསྟན། སྐྱེ་བ་ཡོད་པ་ཡིན་ཏེ་དེ་ཁོ་ན་ཡོད་པ་ཡིན་ནོ་ཞེས་་་་་
གསུངས་པའི་ཕྱིར་རོ་ཞེས་རྟོག་པ་དགག་པའི་ཕྱིར། དེ་ཁོ་ན་ཉིད་བརྟག་པ་བཤད་
དོ༑ ༑དེ་ཁོ་ན་ཡོད་པ་ཡིན་ཏེ་ཕྲད་པ་ཡོད་པ་ཡིན་ནོ་ཞེས་པ་དགག་པའི་ཆེད་དུ་ཕྲད་
བ་བརྟག་པ་སྨོས་སོ། །ཕྲད་པ་ཡོད་པ་ཡིན་ཏེ་རང་བཞིན་ཡོད་པ་ཡིན་ནོ་ཞེས་རྟོག་
པའི་གཉེན་པོར་རང་བཞིན་བརྟག་པ་བསྟན། རང་བཞིན་ཡོད་པ་ཡིན་ཏེ་འཁོར་བ་
ཡོད་པའི་ཕྱིར་རོ་ཞེས་སྒྲོ་འདོགས་པ་དང་དགག་པའི་ཆེད་དུ་བཅིངས་ཐར་བརྟག་པ་
༢༥༨

༄༅། །རབ་བྱེད་དང་པོ།
བསྙད། འཁོར་བ་ཡོད་པ་ཡིན་ཏེ་ལས་དང་འབྲས་བུ་ཡོད་དོ་ཞེས་ཟེར་བ་དགག་
པའི་ཕྱིར་ལས་དང་འབྲས་བུ་བསྟན། ལས་དང་འབྲས་བུ་ལ་སོགས་པ་འདི་རྣམས་
མེད་ན་དེ་ཁོ་ན་ལ་ཇི་ལྟར་འཇུག་པར་བྱ་ཞེས་རྟོག་པ་དགག་པའི་ཕྱིར་བདག་དང་་་་
ཆོས་དགག་པ་བསྟན། དངོས་པོ་རྣམས་ཀྱིས་རང་བཞིན་ཡོད་པ་ཡིན་ཏེ། དུས
གསུམ་ཡོད་པ་ཡིན་ནོ་ཞེས་རྟོག་པ་དགག་པའི་ཕྱིར་དུས་གསུམ་བརྟག་པ་བསྟན།
དུས་གསུམ་ཡོད་པ་ཡིན་ཏེ་རྒྱུ་དང་འབྲས་བུ་ཡོད་པ་ཡིན་ནོ་ཞེས་པ་ལ་ནི་རྒྱུ་དང་
འབྲས་བུ་བརྟག་པ་བསྟན། རྒྱུ་ནི་ཡོད་པ་ཡིན་ཏེ་འབྱུང་བ་ཡོད་པ་དང་འཇིག་པའི་
རྒྱུ་ཡིན་པ་དང་། འབྱུང་བ་དང་འཇིག་པ་ནི་བསྟན་ཆོས་ལས་གསུངས་པའི་ཕྱིར་རོ་
ཞེས་སྒྲོ་འདོགས་པའི་གཉེན་པོར་འབྱུང་འཇིག་བརྟག་པ་བསྟན། དེ་བཞིན་
གཤེགས་པ་ཡོད་པའི་ཕྱིར་འབྱུང་བ་དང་འཇིག་པ་ཡིན་ནོ་ཞེས་སྒྲོ་འདོགས་པའི་་་་་་
གཉེན་པོར་དེ་བཞིན་གཤེགས་པ་བརྟག་པ་བསྟན། སྲིད་པའི་རྒྱུན་ཡོད་པའི་ཕྱིར་དེ་
བཞིན་གཤེགས་པ་ཡོད་པ་ཡིན་ནོ་ཞེས་རྟོག་པའི་གཉེན་པོར་ཕྱིན་ཅི་ལོག་བརྟག་པ་
བསྟན། ཐམས་ཅད་སྟོང་པ་ཡིད་ན་བདེན་བཞི་མེད་པར་ཐལ་ལོ་ཞེས་རྟོག་པ་སྤང་
བའི་ཕྱིར་བདེན་པ་བརྟག་པ་བསྟན། དངོས་པོ་རྣམས་ཡོད་པ་ཡང་ཡིན་ཏེ། མྱ་ངན
ལས་འདས་པ་ཡོད་པའི་ཕྱིར་རོ་ཞེས་པ་དགག་པའི་ཕྱིར་མྱ་ངན་ལས་འདས་པ་་་་་
བརྟག་པ་བསྟན། རྟེན་ཅིང་འབྲེལ་བ་ཡོད་པར་གསུངས་པའི་ཕྱིར། འཕགས་པའི་
བདེན་པ་ཡོད་པ་ཡིན་ནོ། །ཞེས་རྟོག་པའི་གཉེན་པོར་སྲིད་པའི་ཡན་ལག་བཅུ་་་་
གཉིས་བརྟག་པ་བཤད། ལྟ་བ་ཡོད་པའི་ཕྱིར་དེའི་སྔ་མ་ཡོད་པ་ཡིན་ནོ་ཞེས་རྟོག་
པའི་གཉེན་པོར་༼མ་དཔེ་མི་གསལ།༽བརྟག་པ་བསྟན་ཏོ། །དེ་ལྟར་གྲངས་ངེས་པར་
བསྟན་ནས་གོ་རིམ་ངེས་པ་སྐྱེ་བ་དགག་པ་ནི་གཙོ་བོ་ཡིན་པས་དང་པོར་བསྟན་ལ།
༢༥༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
།ལྷག་མ་རྣམས་ནི་སྔ་མ་སྔ་མ་ནི་རགས་ལ་ཕྱི་མ་ནི་ཕྲ་བས་རགས་པ་དང་ཕྲ་བའི་གོ་
རིམ་མོ། །འདི་རྣམས་ཀྱིས་བསྡུས་ནས་དོན་འདི་བསྟན་ཏེ། བདག་རྣམ་པ་གཉིས་
དགག་པ་དང་གསུང་རབ་ཀྱི་གཞུང་བཙུགས་པ་དང་། རྟེན་ཅིང་འབྲེལ་བར་འབྱུང་
བའི་ཁྱད་པར་དང༌། དེའི་ཕན་ཡོན་ནོ། །དང་པོ་ལའང་གཉིས། ཆོས་ཀྱི་བདག་
དགག་པ་དང༌། གང་ཟག་གི་བདག་དགག་པའོ། །དེའི་དང་པོ་ལའང་གཉིས་ལས།
དང་པོ་ཆོས་ཀྱི་བདག་གི་ངོ་བ་དགག་པ་ནི་རྟེན་བརྟག་པས་བཤད་ལ . གཉིས་པ་
དེའི་སྒྲུབ་བྱེད་དགག་པ་ནི་འདུས་བྱས་བརྟག་པས་བསྙད། གང་ཟག་གི་བདག་་
དགག་པ་ལའང་གཉིས་ལས་དང་པོ་གང་ཟག་གི་བདག་ཤུགས་ལ་དགགཔ་ནི་་་་་
འདུས་བྱས་བརྟག་པ་ལ་སོགས་པས་བཤད། གཉིས་པ་གང་ཟག་གི་བདག་དངོས་
སུ་དགག་པ་བདག་དང་ཆོས་བརྟག་པས་བསྟན། གསུང་རབ་ཀྱི་གཞུང་གཟུགས་པ་
ནི་བདེན་པ་བརྟག་པ་ལ་སོགས་པས་བསྟན། རྟེན་ཅིང་འབྲེལ་བར་འབྱུང་བའི་ཁྱད
པར་ནི་སྲིད་པའི་ཡན་ལག་བཅུ་གཉིས་བརྟག་པས་བཤད་དོ། །བརྗོད་བྱའི་དོན
གཏན་ལ་དབབ་པ་ལ་གཉིས། ཁྱད་པར་བཞི་རྟེན་ཅིང་འབྲེལ་བར་འབྱུང་བའོ། །
ཁྱད་པར་ལ་ཡང་གཙོ་བོ་དང་ཕལ་པ་གཉིས་སོ། །གཙོ་བོ་ལ་ཡང་སྐྱེ་བ་མེད་པ་་་
དང༌། འགྲོ་འོང་མེད་པ་གཉིས་ཏེ། དེ་ཡང་འགྲོ་འོང་བརྟག་པ་དང༌། རྐྱེན་བརྟག་
པས་བསྟན་པ་ལས། རྐྱེན་བརྟག་པ་ལ་གསུམ་སྟེ། སྐྱེ་བ་དགག་པ་དང་། བརྩད་པ་་
སྤང་བ་དང་། ལུང་དང་སྦྱར་བའོ། །དང་པོ་ལ་ཡང་ལྔ་སྟེ། དམ་བཅའ་བ་དང་།
བརྩད་པ་སྤང་བ་དང༌། འཐད་པ་དང༌། ལུང་གིས་གནོད་པ་སྤང་བ་དང༌། སྐྱེ་བ་
མེད་པའི་ཡུལ་ཅན་གྱི་རྒྱུ་བྱེད་པའོ། །དམ་བཅའ་བ་ནི་སྐྱེ་བ་ཡང་གཞན་གྱིས་ཞེས་
བྱ་བ་ལ་སོགས་པས་བསྟན་ཏེ། འདིར་ནི་གཏན་ཚིགས་ཅེན་པོ་བཞི་བྱ་བར་བཞེད་
༢༦༠

༄༅། །རབ་བྱེད་དང་པོ།
པ་ཡིན་ལ། སྔོན་གྱི་སློབ་དཔོན་རྣམས་ཀྱི་བྱེད་པར་བཞེད་དོ། །གང་དག་ཞེས་པ་ནི་
སྐྱེ་བྱ་མྱུ་གུ་ལ་གཟུང་ངོ༌། །གང་ན་ཡང་ཞེས་པ་ནི་ཡུལ་ལམ་གྲུབ་པའི་མཐའོ། །དབུ་
མ་ལ་འཇུག་པའི་ཚུལ་གྱིས་བདེན་པ་གཉིས་ཀྱི་ངོ་བོ་དང༌། མཚན་ཉིད་དང༌། དབྱེ་
བ་དང༌། ཚད་མ་དཔྱད་པའི་སྒོ་ནས་བདེན་པ་གཉིས་ཀྱི་རྣམ་པར་གཞག་པ་བརྗོད་
དོ༑ ༑དེ་ལ་ངོ་བོ་ནི་ཉོན་མོངས་པ་དང་ཤེས་བྱའི་སྒྲིབ་པའི་དབང་གིས་གཟུགས་ལ་
སོགས་པར་ཞེན་ཅིང༌། བྱིས་པ་ལ་སྣང་བ་དང་། ས་ཆེན་པོ་ལ་ཞུགས་པའི་བོ་དེས་
ཤེས་བྱའི་སྒྲིབ་པ་མ་སྤངས་པས། རྗེས་ཀྱི་ཤེས་པ་ལ་ཞེན་པ་དང་བྲལ་བའི་སྣང་བ་
ལ་ཡོད་པ་ནི་ཀུན་རྫོབ་ཀྱི་བདེན་པ་ཡིན་ལ། ཐམས་ཅད་མཁྱེན་པའི་སྣང་བ་ནི་དོན་
དམ་པའི་བདེན་པ་སྟེ། ཐམས་ཅད་མཁྱེན་པ་ལ་སྣང་བ་ཞེས་བྱ་བའང་བྱིས་པས་
ཞེན་པ་དང་བཅས་པར་མཐོང་བ་དང༌། ངོ་དེས་ཞེན་པ་དང་བྲལ་བར་མཐོང་བ་དེ་
ལྟར་མཐོང་བ་མེད་པས་ཆོས་ཉིད་སྤྲོས་པ་དང་བྲལ་བཞིན་དུ་སེམས་དང་སེམས་་་་་
ལས་བྱུང་བའི་འཇུག་པ་རྒྱུན་ཆད་པ་ཙམ་ལ་ཐ་སྙད་གདགས་པར་ཟད་ཀྱི། ཡུལ་དུ་
བྱས་པའི་སྒོ་ནས་མཐོང་བ་ཡོད་པ་མ་ཡིན་ཏེ། དཔེར་ན་རབ་རིབ་ལ་ཟླ་བ་གཉིས་
དང་སྐྲ་ཤད་ལ་སོགས་པ་མེད་པ་སྣང་གི རབ་རིབ་ཅན་མ་ཡིན་པ་ལ་མི་སྣང་བ་་
བཞིན་ནོ། །མཚན་ཉིད་ནི་ཐམས་ཅད་མཁྱེན་པ་ལ་སྣང་བ་དོན་དམ་པའི་བདེན་པ་
ནི་སྤྲོས་པ་དང་བྲལ་བ་ཡིན་པས་མཚན་གཞི་མེད་པ་ལ་མཚན་ཉིད་མེད་པ་ཡིན་མོད་
ཀྱི༑ འོན་ཀྱང་ཞེན་ནས་མཚན་ཉིད་ཀྱི་ཐ་སྙད་དུ་བྱ་བ་ནི་གཞན་ལས་ཤེས་མིན་བ་
དང་ཞེས་གསུངས་སོ། །ཀུན་རྫོབ་ཀྱི་མཚན་ཉིད་ནི་རབ་རིབ་ཅན་ལ་སྐྲ་ཤད་སྣང་
བ་ལྟར། མེད་པ་དང༌། མི་བདེན་པ་དང༌། བརྫུན་པར་སྣང་བའོ། །དབྱེ་བ་ནི་དོན་
དམ་པ་ལ་མེད་ལ། ཀུན་རྫོབ་ནི་གཉིས་ཏེ། བོ་དེ་སྭ་ད་རྣམས་ཀྱི་རྗེས་ཀྱི་ཤེས་པ་
༢༦༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལ་རྣལ་འབྱོར་པ་ལ་སྣང་བ་དང༌། ཕལ་བ་ལ་སྣང་བ་གཉིས་སོ། །འདི་གཉིས་ལ་
ཡང་ཡུལ་དབྱེ་བ་མེད་ཀྱི་འོན་ཀྱང་རྟོགས་པ་པོ་རྣམས་ཀྱིས་ཡང་དག་པ་དང་། ཡང་
དག་པ་མ་ཡིན་པར་ཞེན་པ་ཙམ་གྱི་རྒྱུ་མཚན་གྱིས་སོ། །ཚད་མ་ནི་དོན་དམ་ལ་སྒྲུབ་
ཀྱི་ཚད་མ་ལ་ཡོད་པ་འགོག་པ་འགལ་བ་བརྗོད་པ་ལས་སོགས་པས་ཚད་མར་
འགྱུར་རོ། །ཀུན་རྫོབ་ཀྱི་ནི་དཔེར་ན་རབ་རིབ་ཅན་ལ་སྐྲ་ཤད་ལ་སོགས་པ་མེད་
ཀྱང་སྣང་བས་ན་མེད་པའི་དངོས་པོ་སྣང་བས་འཁྲུལ་བ་ཡིན་ནོ། །ཞེས་འཇིག་རྟེན་
པས་ཀུན་རྫོབ་རྣམ་པར་བཞག་པ་བཞིན་དུ་ཉམས་སུ་མྱོང་བའི་ཤེས་པ་ལ་སྣང་བ་་་་
འདི་ལ། དོན་དམ་པར་མེད་བཞིན་དུ་སྣང་བས་བརྫུན་པ་ཡིན་ནོ། །ཞེས་འཇིག་
རྟེན་པའི་ཀུན་རྫོབ་ལ་གནས་ནས་གྲུབ་ལ། བདེན་པར་སྒྲུབ་པའི་ཚད་མ་ནི་མེད་
དོ༑ ༑བརྩད་པ་སྤྲང་བ་ནི་གལ་ཏེ་ཞེས་བྱ་བ་ལ་སོགས་པས་བསྙད་དེ། མེད་པར་
དགག་པ་དང་མ་ཡིན་པར་དགག་པའི་དོན་ནི་དགག་པ་གཙོར་བྱེད་པའི་ཚིག་དེ་་་་་་་
ཉིད་འགོག་པ། དཔེར་ན་ཤིད་ཟན་གྱི་ཞེས་བྱ་བ་ལྟ་བུ་ནི་མེད་པར་དགག་པ་ཡིན་
ལ༑ བསྒྲུབ་པ་གཙོར་བྱེད་པའི་ཚིག་ཕྱི་མ་དང་འབྲེལ་བ་བྲམ་ཟེ་མ་ཡིན་པ་ཁྱེར་ལ་
ཤོག་ཅེས་བྱ་བ་ལྟ་བུ་ནི་མ་ཡིན་པར་དགག་པའོ། །འཐད་པ་ལ་གཉིས་ཏེ། འཐད་
པ་དངོས་དང༌། སྐྱེ་བ་མེད་པར་བསྒྲུབ་པའི་ལུང་དང་འགལ་བ་སྤོང་བའོ། །དང་པོ་
ལ་གཉིས་ཏེ། བདག་ལས་སྐྱེ་བ་མེད་པ་དང༌། གཞན་ལས་དང༌། གཉིས་ཀ་ལས་
དང༌། རྒྱུ་མེད་པ་ལས་སྐྱེ་བ་མེད་པའི་འཐད་བའོ། །དང་པོ་ལ་བཞི་སྟེ། འཐད་པ་
སྦྱར་བ་དང༌། དེ་སུན་གདོན་པ་སྤྲང་བའོ། །འཐད་པ་སྦྱར་བ་ལ་གཉིས་ལས་དང་པོ་
དབུ་མ་ལ་འཇུག་པའི་འཐད་པ་སྦྱར་བ་ནི་འཐད་པ་གང་གིས་ཞེས་པ་ལ་སོགས་་་་་་
པས་བསྙད་དེ། རྒྱུ་དང་འབྲས་བུ་ངོ་བོ་གཅིག་ཡིན་ནོ་ཞེས་གྲངས་ཅན་གྱིས་སྨྲས་པ་
༢༦༢

༄༅། །རབ་བྱེད་དང་པོ།
དེ་ནི་མི་རིགས་ཏེ་རྒྱུ་མེད་པ་ལས་སྐྱེའམ་ཡོད་པ་ལས་སྐྱེ། དང་པོ་ལྟར་ན་མེད་པ་རི་
བོང་གི་རྭ་ལས་ཀྱང་སྐྱེ་བར་ཐལ། གཉིས་པ་ལྟར་ན་རྒྱུ་ཡོད་པའི་དུས་ན་འབྲས་བུ་
ཡང་ངོ་བོ་གཅིག་པའི་ཕྱིར་ཡོད་པ་ཡིན་པས་ཡང་སྐྱེ་བ་དོན་ཡང་མེད་ལ། སྐྱེ་ན་ཐུག་
པ་མེད་པར་ཡང་འགྱུར་རོ། །ཡང་འབྲས་བུ་མ་སྐྱེས་པའི་སྔ་རོལ་དུ་མི་སྐྱེ་བ་དེ་་་་
བཞིན་དུ་ཕྱིས་ཀྱང་མི་སྐྱེས་བར་ཐལ། དེས་ན་རྒྱུ་འབྲས་ངོ་བོ་ཐ་དད་པ་ཡིན་ནོ། །
གཞན་ཡང་དབྱིབས་དང་ཁ་དོག་དང་ནུས་པ་དང་སྨིན་པ་ཐ་དད་པའི་ཕྱིར་ཡང་ཐ་་་་་
དད་པ་ཡིན་ནོ། །རྒྱུ་འབྲས་ངོ་བོ་ཐ་དད་པ་ནི་མ་ཡིན་གྱི་གནས་སྐབས་ཐ་དད་པ་
ཡིན་ནོ་ཞེ་ན། དེ་ནི་མི་རུང་སྟེ། གནས་སྐབས་ཐ་དད་པའི་ཕྱིར་རྒྱུ་འབྲས་ཀྱང་ཐ་
དད་པ་ཁོ་ནར་འགྲོའོ། །གལ་ཏེ་གནས་སྐབས་ཐ་དད་པ་ཡིན་པ་ཡང༌། གནས་
སྐབས་ཅན་ཐ་མི་དད་དོ་ཞེ་ན། དེ་ལྟ་ཡིན་ན་གནས་སྐབས་དང་གནས་སྐབས་ཅན་
གྱི་ཐ་དད་དམ། འོན་ཏེ་ཐ་མི་དད། དང་པོ་ལྟར་ན་ནི་གནས་སྐབས་ཅན་ཐ་མི་དད་
པ་བཞིན་དུ། གནས་སྐབས་ཀྱང་ཐ་མི་དད་པའམ། གནས་སྐབས་ཐ་དད་པ་བཞིན་
དུ་གནས་སྐབས་ཅན་ཡང་ཐ་དད་པར་འགྱུར་རོ། །ཕྱོགས་གཉིས་པ་ལྟར་ན་ནི་དེ་
གཉིས་ལས་འབྲེལ་བ་ཡོད་དམ་མེད། ཡོད་ན་གནས་སྐབས་དང་གནས་སྐབས་ཅན་
ལ་འབྲེལ་བ་ཡོད་པ་དེ་བཞིན་དུ། འབྲེལ་བའང་འབྲེལ་བ་ཡོད་དམ་མེད། དེ་ལ་
ཡང་ཡོད་ན་ཐུག་པ་མེད་པར་འགྱུར་རོ། །འབྲེལ་བ་མེད་ན་གནས་སྐབས་ཅན་གྱི་
གནས་ཞེས་བྱ་བར་མི་འགྲོའོ། །རྒྱུ་སྣང་བའི་དུས་ན་འབྲས་བུ་མི་སྣང་ལ། འབྲས་
བུ་སྣང་བའི་དུས་ན་ཡང་རྒྱུ་མི་སྣང་བས་ཀྱང་ཐ་དད་པའོ། །འཇི་རྟེན་པས་རྒྱུ་འབྲས་
སོ་སོ་ཉམས་སུ་མྱོང་བས་ཀྱང་ཐ་དད་པ་ཡིན་ནོ། །འཇིག་རྟེན་ལ་བྱེད་པ་པོ་དང་བྱ་
བ་ནི། རྒྱུ་ལས་འབྲས་བུ་ཞེས་པས་ཀྱང་རྒྱུ་དང་འབྲས་བུ་ཐ་དད་པ་ཡིན་ནོ། །
༢༦༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
གཉིས་པ་སངས་རྒྱས་བསྐྱངས་ཀྱི་འཐད་པ་དང་སྦྱར་བ་ལ་ཡང་སློབ་དཔོན་ཞེས་བྱ་
བ་ལ་སོགས་པས་མདོར་བསྟན་པ་དང་། དངོས་པོ་ཞེས་པ་ལ་སོགས་པས་རྒྱས་པར་
བསྟན་པ་བཤད་དེ། དེའི་དོན་ནི་དངོས་པོ་རྣམས་རང་ལས་སྐྱེ་བར་གྲངས་ཅན་གྱིས་
ཁས་བླངས་པ་དེ་ལ་དངོས་པོ་རྣམས་རང་ལས་སྐྱེ་བ་མ་ཡིན་ཏེ། གལ་ཏེ་རང་ལས་
སྐྱེ་ན་སྐྱེ་བ་དོན་མེད་པ་དང༌། ཐུག་པ་མེད་པར་ཐལ། སྐྱེ་བ་ཐུག་ཡོད་དང་དགོས་
ཡོད་དུ་འདོད་ན། འོ་ན་རང་ལས་མི་སྐྱེ་བར་ཐལ། དེས་ན་ཐལ་བ་དང་ཐལ་བ་
བཟློག་པ་གཉིས་ཀས་ཀྱང་གཞན་གྱི་ཁས་བླངས་པ་འགོག་པ་ཡིན་ནོ། །སུན་འདོན་
པ་སྤང་བ་ལ་གཉིས་ཏེ། སུན་གདོན་པ་དང༌། དེས་སྤང་བའོ། །སུན་འདོན་པ་ལ་
གསུམ་ལས་དང་པོ་གཏན་ཚིགས་དཔེ་མ་བརྗོད་པའི་ཉེས་པ་བརྗོད་པ་ནི། འདི་ལ་
ཁ་ཅིག་ཅེས་པ་ནས་ཕྱིར་དང་ཞེས་པའི་བར་གྱིས་བསྟན་ཏེ། དེ་ལྟར་གོང་དུ་དངོས་
པོ་རྣམས་རང་ལས་སྐྱེ་བ་མ་ཡིན་ཏེ། སྐྱེ་ཞེས་པའི་དོན་མ་གོ་ནས་འདི་སྐད་དུ་ཟེར
དངོས་པོ་རྣམས་རང་ལས་མི་སྐྱེ་སྟེ། དགོས་མེད་དང་ཐུག་མེད་དུ་ཐལ་ཞེས་གོ་ནས་
སངས་རྒྱས་བསྐྱངས་ལ་སུན་འབྱིན་པ་འཆད་དེ། སློབ་དཔོན་སངས་རྒྱས་བསྐྱངས་
ཀྱིས་བདག་ལས་སྐྱེ་བ་དགག་ལ་སྐྱེ་བ་བཀག་པར་བཀོད་པ་གང་ཡིན་པ་དེ་རང་་་་་་
རྒྱུད་ཡིན་ནམ། ཐལ་འགྱུར་ཡིན། དང་པོ་ལྟར་ན་ཁོ་བོས་ཤེས་རབ་སྒྲོན་མར་ནང་
གི་སྐྱེ་མཆེད་མིག་ལ་སོགས་པ་རྣམས་ནི་རང་ལས་སྐྱེ་བ་མ་ཡིན་ཏེ། རང་ཡོད་པའི་
ཕྱིར། སྐྱེས་བུ་བཞིན་ནོ། །ཞེས་གཏན་ཚིགས་ལ་སོགས་པ་རང་རྒྱུད་ཀྱིས་རང་ལས་
སྐྱེ་བ་དགག་པར་རིགས་པ་ཡིན་ན། འདིར་ཅི་ལྟར་བརྗོད་པ་དེ་ལྟར་རང་རྒྱུད་ཀྱི་
དཔེ་དང་གཏན་ཚིགས་མ་བརྗོད་པའི་ཕྱིར་དགག་པར་མི་ནུས་སོ། །གཉིས་པ་་་་
གཞན་གྱིས་སྨྲས་པའི་ཉེས་པ་མ་བསལ་བ་ནི་གཞན་གྱིས་ཞེས་པས་བསྟན་ཏེ། དེའི་
༢༦༤

༄༅། །རབ་བྱེད་དང་པོ།
དོན་ནི་ཡང་ཤུགས་ཀྱིས་དཔེ་བསལ་བ་སྨོས་སོ་ཞེས་རྟོག་ནའང༌། དངོས་པོ་རྣམས་
ནི་རང་ལས་མི་སྐྱེ་ཞེས་པ་འབྲས་བུའི་བདག་ཉིད་དུ་མི་སྐྱེའམ། རྒྱུའི་བདག་ཉིད་དུ་
མི་སྐྱེ། ཕྱོགས་དང་པོ་ལྟར་ཡང་འབྲས་བུ་གྲུབ་ཟིན་པ་ལ་ཡང་སྐྱེ་བར་མི་འདོད་པས་
གྲུབ་པ་ལ་སྒྲུབ་ལ། ཕྱོགས་གཉིས་པ་ལྟར་ན་རྒྱུ་འབྲས་བུའི་བདག་ཉིད་དུ་མ་སྐྱེས་
ཞེས་སྒྲུབ་པ་ལ། གཏན་ཚིགས་འགལ་བར་གྲངས་ཅན་གྱིས་སྨྲས་པའི་ཉེས་པ་མ་
བསལ་བའི་ཕྱིར་བདག་ལས་སྐྱེ་བ་དགག་པར་མི་ནུས་པས་རང་རྒྱུད་ཀྱི་སྦྱོར་བ་མ་་་་
ཡིན་ནོ། །གསུམ་པ་གྲུབ་མཐའ་དང་འགལ་བ་ནི་ཐལ་བར་འགྱུར་བ་ཞེས་པ་ལ་
སོགས་པས་བསྙད་དེ། གལ་ཏེ་སྦྱོར་བ་དེ་ཐལ་བར་འགྱུར་བ་ཡིན་ན་བདག་ལས་
སྐྱེ་བའི་ཕྱིར། སྐྱེ་བ་དོན་མེད་ཅིང་ཐུག་པ་མེད་པར་ཐལ་བ་ལས། བསྒྲུབ་བྱ་དོན་
ཡོད་པ་དང་ཐུག་པ་ཡོད་པའི་ཕྱིར། སྒྲུབ་བྱེད་བདག་ལས་མི་སྐྱེ། བདག་ལས་མི་སྐྱེ་
བས་ནི་དེ་ལས་བཟློག་པའི་གཞན་ལས་སྐྱེ་བ་འགྲུབ་པར་འགྱུར། གྲུབ་པའི་མཐའ་
དང་འགལ་བར་འགྱུར་རོ། དེའི་ཆོས་མངོན་པས་ཞེས་པ་ནི་དོན་ཡོད་པ་དང་ཐུག་པ་
ཡོད་པའོ། །སུན་འདོན་པ་སྤང་བ་ལ་གཉིས། སྐྱོན་སྤང་བ་དང་། སུན་དབྱུང་བའོ།།
སྐྱོན་སྤང་བ་ལ་གསུམ། རང་རྒྱུད་ལ་བརྗོད་པའི་སྐྱོན་སྤང་བ་དང་། ཐལ་འགྱུར་ལ་
བརྗོད་པའི་སྐྱོན་སྤང་བ་དང༌། ལུང་དང་སྦྱར་བའོ། །དང་པོ་ལ་ཡང་གཉིས། མ་
ངེས་པ་དང༌། མ་གྲུབ་པ་བརྗོད་པའོ། །མ་ངེས་པ་ལ་ཡང་རེ་རེ་མ་ངེས་པ་དང༌།
ཐུན་མོང་དུ་མ་ངེས་པ་བརྗོད་པའོ། རེ་རེ་མ་ངེས་པ་ལ་ཡང་དང་པོ་མ་ངེས་པ་དང༌།
གཉིས་པ་ཉེས་པ་མི་སེལ་བའོ། དང་པོ་མ་ངེས་པ་ལ་ཡང་གཏན་ཚིགས་དང༌། དཔེ་
དོན་མེད་པ་དང་། ནུས་པ་མེད་པ་དང༌། བརྗོད་པར་མི་རིགས་པ་དང་གསུམ་ལ།
གཏན་ཚིགས་དང་དཔེ་དོན་མེད་པ་ནི་དེ་ལ་རེ་ཞིག་ཅེས་བྱ་བ་ལ་སོགས་པས་འཆད་
༢༦༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དེ༑ དུ་མ་ལ་འཇུག་པའི་ཕྱིར་དུ་མར་ཐལ་ལོ། །ཞེས་ཕྱོགས་ཆོས་ཁས་བླངས་ཤིང༌།
ཁྱབ་པ་ཚད་མས་གྲུབ་པ་དང༌། ཕྱོགས་ཆོས་ཚད་མས་ངེས་ཤིང་ཁྱབ་པ་ཁས་བླངས་
ཀྱིས་གྲུབ་པ་ལྟ་བུའི་ཐལ་པ་ནི་མ་ཡིན་གྱི། འོན་ཀྱང་བ་ལང་གང་ཡོད་པ་རྟ་ཡོད་
དོ༑ ༑ཞེས་ཁྱབ་པ་ཁས་བླངས་ཤིང༌། བ་ལང་མེད་པའི་ཕྱོགས་ན་ཡང་བ་ལང་ཡོད་
པར་དམ་བཅའ་བ་ན། བ་ལང་ཡོད་པའི་ཕྱིར་ཞེས་ཕྱོགས་ཆོས་ཁས་བླངས་ཀྱིས་རྟ་
ཡོད་པར་ཐལ་བར་འགྱུར་ལ། རྟ་མེད་ན་བ་ལང་ཡང་མེད་པར་ཐལ་བར་འགྱུར་རོ་
ཞེས་ཐལ་བ་དང༌། ཐལ་བ་བཟློག་པ་གཉིས་ཀ་བརྟགས་པ་ཡིན་པ་དེ་བཞིན་དུ་
འདིར་ཡང་དངོས་པོ་རྣམས་བདག་ལས་སྐྱེ་བ་ཡིན་པའི་ཕྱིར། སྐྱེ་བ་དོན་མེད་པ་
དང་ཐུག་པ་མེད་པར་ཐལ་བར་འགྱུར་ལ། དོན་ཡོད་ཅིང་ཐུག་པ་ཡོད་པའི་ཕྱིར་་
བདག་ལས་མི་སྐྱེ་བར་ཐལ་བར་འགྱུར་རོ་ཞེས། ཐལ་བ་དང༌། བཟློག་པ་གཉིས་
ཀ་ཁས་བླངས་པ་ཙམ་གྱིས་ཕ་རོལ་པོའི་བདག་ལས་སྐྱེ་བར་དམ་བཅའ་བ་དག་་་་་
པར་ནུས་པས་གཏན་ཚིགས་དང་དཔེ་མ་བརྗོད་པའི་ཕྱིར་གཞན་གྱི་འདོད་པ་མི་་་་་་
ཁེགས་ཞེས་བརྗོད་པ་མ་ངེས་པ་ཡིན་ནོ། །ནུས་པ་མེད་པ་ནི་འོན་ཏེ་ཞེས་པ་ལ་་
སོགས་པས་བསྙད་དོ། །གཏན་ཚིགས་དང་དཔེ་བརྗོད་པར་མི་རིགས་པ་ནི་དབུ་མ་
པ་ཞེས་བྱ་བ་ལ་སོགས་པས་བསྙད་དེ། རང་གི་རྒྱུད་ཀྱི་རྗེས་སུ་དཔག་པ་ནི་ཚུལ་
གསུམ་པའི་ཚད་མས་གྲུབ་པ་ཡིན་ཏེ། ཚུལ་དང་པོའི་བསྒྲུབ་བྱ་ཤེས་པར་འདོད་
པའི་བྱེ་བྲག་དང་ལྡན་པའི་ཆོས་ཅན་ནི་དབུ་མ་པ་མེད་པ་ལ་ཡིན་ཏེ། བསྒྲུབ་བྱ་མེད་
པས་དེ་སྒྲུབ་པའི་ཆོས་ཅན་ཡང་མེད་པའི་ཕྱིར་རོ། །དེ་མེད་པའི་ཚུལ་གཉིས་པ་དང་
གསུམ་པ་ཡང་མེད་དོ། །དབུ་མ་ཞེས་པ་ནི་མཐའ་གཉིས་ལ་མི་གནས་པའོ། །རང་
ཞེས་པ་ནི་རྒོལ་བའོ། །རྒྱུད་ཅེས་པ་ནི་དེ་ལ་རག་ལས་པ་ལ་བྱ། གཞན་གྱི་དབང་དུ་
༢༦༦

༄༅། །རབ་བྱེད་དང་པོ།
གྱུར་བ་ལ་ནི་རྗེས་སུ་དཔག་པ་ཞེས་བྱའོ། །བསྒྲུབ་པའམ་དམ་བཅའ་བ་ལ་ནི་་་་་
ཕྱོགས་གཞན་ཞེས་བྱའོ། །འོན་ཏེ་རང་བཞིན་མེད་པ་ཞེས་པའི་སྟོན་པའི་ཚིག་ཡོད་
ན་ནི་རང་བཞིན་མེད་པ་མ་གྲུབ་ལ། གལ་ཏེ་ཚིགས་ཀྱང་རང་བཞིན་མེད་པའི་་་་
ཁོངས་སུ་འདུས་ན་རང་བཞིན་མེད་པ་ཞེས་བྱ་བའི་དམ་བཅའ་མི་འགྲུབ་བོ་ཞེ་ན།
དེ་ནི་མི་རུང་སྟེ་སྒྲ་མ་འབྱིན་ཅིག་བྱས་པས་མ་འབྱིན་ཅིག་ཅེས་ཟེར་བའི་ཚིག་འགོག་
པ་མ་ཡིན་གྱི། འོན་ཀྱང་ཕྱིས་འབྱིན་པའི་འགོག་པ་ཡིན་ནོ། །དེ་ལྟར་ཡིན་ན་མ་
འབྱིན་ཅིག་ཟེར་བའི་ཚིག་གྲུབ་པས་དམ་བཅའ་བ་མི་འགྲུབ་བོ་ཞེ་ན། ངེད་དབུ་མ་
པ་ལ་དམ་བཅའ་བ་མེད་དོ་ཞེས་སྟོན་པ་ནི་རྩོད་ཟློག་ལས་ཞེས་བྱ་བའོ། །གཉིས་པ་
ཉེས་པ་མི་སེལ་བ་ལ་གཉིས་ཏེ། དམ་བཅའ་གྲུབ་པ་ལ་སྒྲུབ་པའི་ཉེས་པ་མི་སེལ་བ་
དང༌། གཏན་ཚིགས་འགལ་བའི་ཉེས་པ་མི་སེལ་བའོ། །དེ་ཡང་རིམ་པ་བཞིན་དུ་
གང་གི་ཚེ་དེ་ལྟར་ཞེས་བྱ་བ་ལ་སོགས་པ་དང༌། ཁོ་བོ་ཅག་ལ་བྱ་བ་ལ་སོགས་པས་
བསྟན་ཏོ། །གཞན་གྱིས་བྱས་སྨྲས་པའི་ཉེས་པ་མ་བསལ་མོད། ཇི་སྐད་བཤད་པའི་
འགལ་བ་བརྗོད་པས་སྐྱེ་བ་བཀག་པར་ནུས་པའི་ཕྱིར་མ་ངེས་པ་ཡིན་ནོ་ཞེས་བསྟན་
པ་ཡིན་ནོ། །ཐུན་མོང་དུ་མ་ངེས་པ་ནི་ཅི་སྟེ་ཡང་ཞེས་བྱ་བ་ལ་སོགས་པས་བསྟན་ཏེ།
རང་ལ་བསྒྲུབ་བྱ་མེད་པས་གཏན་ཚིགས་དང་དཔེ་དབུ་མ་པ་ལ་གྲུབ་པ་དང༌།
གཉིས་ཀ་ལ་གྲུབ་པ་མ་བརྗོད་མོད་འོན་ཀྱང་གཞན་གྱི་འདོད་པ་འགོག་པ་ལ་གཏན་
ཚིགས་ལ་སོགས་པ་བརྗོད་པར་བྱ་བ་ཡིན་ལ། དེ་བརྗོད་པའི་ཕྱིར་དང༌། དེའི་ཉེས་
པ་མ་བསལ་བས་ཉེས་པ་སྔ་མ་སོ་ན་གནས་སོ་ཞེས་རྒོལ་བའི་ལན་ནི་བཤད་པར་་་་
བྱ་སྟེ། ཞེས་བྱ་ལ་སོགས་པའོ། །དེའི་དོན་ནི་གྲངས་ཅན་གྱིས་རང་ལ་སྐྱེ་བ་བསྒྲུབ་
པའི་ཕྱིར། དབུ་མ་པ་ལ་རང་ལས་སྐྱེ་བའི་གྲུབ་པའི་འཐད་པ་བརྗོད་པར་བྱ་བ་ཡིན་
༢༦༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པ་ལ། དེ་མ་བརྗོད་པ་ཉིད་ཀྱིས་རང་གིས་ཁས་བླངས་པ་ལ་རང་ཉིད་ཀྱིས་གནོད་པ་
སྒྲུབ་བྱེད་མ་བརྗོད་པ་ཉིད་ཀྱིས་བཀག་པ་ཡིན་ནོ། །གལ་ཏེ་རྒྱུ་ལེན་པའི་ཕྱིར་ཞེས་
བྱ་བ་ལ་སོགས་པའི་འཐད་པ་བརྗོད་ཀྱང་འདི་ནི་གཞན་ལ་གཏན་ཚིགས་ཀྱང་མ་་་་་
ཡིན་ནོ་ཞེས་སྨོས་ཏེ། དེ་དབུ་མ་པ་ལ་མ་གྲུབ་པའི་ཕྱིར། དེས་ན་ཕ་རོལ་པོར་གྲུབ་
པའི་གཏན་ཚིགས་མ་བརྗོད་ཅིང༌། ཉེས་པ་བསལ་མོད་བདག་ལས་སྐྱེ་བ་བཀག་
པར་ནུས་པས་མ་ངེས་ཞེས་བསྟན་པ་ཡིན་ནོ། །དེ་རྣམས་ཀྱིས་ནི་མ་ངེས་པ་དངོས་
སུ་བརྗོད་ལ། ཞར་ལ་ཐལ་འགྱུར་གྱིས་འགལ་བ་བསྒྲུབ་པའི་སྒོ་ནས་གཞན་གྱིས
འདོད་པ་འགོག་པ་ཡིན་ནོ། །མ་གྲུབ་པ་བརྗོད་པས་ནི་གཞན་ལ་གྲགས་པའི་རྗེས་
དཔག་གི་སྒོ་ནས་གཞན་གྱི་འདོད་པ་འགོག་པ་འཆད་དེ། མ་གྲུབ་པར་བརྗོད་པ་དེ་
ལ་ཡང་གསུམ་སྟེ། སྦྱོར་བ་འགོད་པའི་ཚུལ་དང་། སྐྱེ་བ་བཀག་པས་གསལ་བར་སྨྲ་
བ་ལ་གནོད་པ་དང་། སྦྱོར་བའི་རྒྱུ་མཚན་དཔྱད་པའོ། །དང་པོ་ལ་གཉིས། མངོན་
པར་གསལ་བ་མ་ཡིན་པའི་ཆོས་ཅན་སྦྱོར་བའི་དཔེ་བརྗོད་པ་དང་། ནང་གི་སྐྱེ་་
མཆེད་ལ་དཔེ་བརྗོད་པའོ། །དང་པོ་ལ་ཡང་སྦྱོར་བ་དངོས་དང༌། མ་ངེས་པ་སྤྲང་
བའོ། །སྦྱོར་བ་དངོས་ནི་ཅི་སྟེ་ཡང་རང་གི་ཞེས་བྱ་བ་ལ་སོགས་པས་བསྟན་ཏེ།
དེའི་དོན་ནི་གོང་དུ་བསྟན་པའི་དཔེ་ལ་སོགས་པ་མ་བརྗོད་པའི་ཉེས་པ་སོ་ན་གནས་
པ་ཡིན་ཞེས་ཟེར་བ་ལ། དེ་ཁྱོད་ཀྱི་མ་གྲུབ་པ་ཡིན་ཏེ། དཔེ་ལ་སོགས་པ་སངས་
རྒྱས་བསྐྱངས་ཀྱིས་བརྗོད་པའི་ཕྱིར་རོ། །གཏན་ཚིགས་ལ་སོགས་པ་དེ་ཡང་ཕ་རོལ་
ལ་གྲགས་པ་དང་མཐུན་པའི་ཚིག་ཡན་ལག་ལྔ་པས། བདག་ལས་སྐྱེ་བ་དགག་པར་
མཛད་པ་ཡིན་ཏེ། དེ་ཡང་སློབ་དཔོན་སངས་རྒྱས་བསྐྱངས་ཀྱིས་དངོས་པོ་རྣམས་
བདག་ལས་སྐྱེ་བ་མེད་དེ་ཞེས་བསྒྲུབ་བྱ་བརྗོད་ལ། ཡོད་པའི་ཕྱིར་ཞེས་བྱ་བའི་
༢༦༨

༄༅། །རབ་བྱེད་དང་པོ།
གཏན་ཚིགས་ཁོང་ནས་དྲང་སྟེ། དེ་དག་གིས་ཞེས་པས་སྒྲུབ་བྱེད་ཡོད་པ་དེ་དག་གི་
སྐྱེ་བ་དོན་མེད་པར་སྒྲུབ་པའི་ཕྱིར་དང༌། ཞེས་བསྒྲུབ་བྱ་དང་སྒྲུབ་བྱེད་བསྡོམས་
པས་གསལ་བའི་བུམ་པ་དང་འདྲ་བའི་དཔེ་བརྗོད་ལ། མངོན་པར་གསལ་བ་མེད་
པ་ཡིན་པའི་བུམ་པ་ཡང་ཡོད་པའི་ཕྱིར་ཞེས་པ་ནི་ཉེ་བར་སྦྱོར་བ་བསྟན་ཅིང་མངོན་་
པར་མི་གསལ་བའི་བུམ་པ་ཡང་ཡོད་པའི་ཕྱིར་སྐྱེ་བ་མེད་པ་ཞེས་མཇུག་བསྡུ་བ་་་་
བརྗོད་དེ། འདི་འདྲ་བའི་སྦྱོར་བ་དངོས་པོ་རྣམས་བདག་ལས་སྐྱེ་བ་མེད་དེ། དེ་དག་
གི་སྐྱེ་བ་དངོས་པོ་མེད་པའི་ཕྱིར་རོ་ཞེས་པ་ཁོང་ན་གནས་པ་ཡིན་ནོ། །དེ་ཉིད་དཔེ་
ནི་རྒྱས་པར་བཤད་པ་ནི་དེ་ལ་ཇི་ལྟར་ཞེས་བྱ་བ་ལ་སོགས་པས་བསྟན་ཏོ། །བྱས་
པ་མི་རྟག་པའི་ཕྱིར་ཞེས་པ་བསྡོམས་པ་ནི་དཔེ་ཡིན་ལ་སོ་སོ་ནི་རྟགས་དང་བསྒྲུབ་་་་
བྱ་ཡིན་ནོ། །བསྒོམ་པ་དཔེ་མ་གྲུབ་བོ་སྙམ་པའི་དགོས་༼མ་དཔེ་མི་གསལ།༽བསལ་བ་
ནི༑ བྱས་པ་ནི་མི་རྟག་པར་མཐོང་སྟེ། ཞེས་པའི་ཚིག་གཉིས་ཀྱིས་དཔེ་བསྒྲུབ་པ་
ཡིན་ནོ། །སྦྱོར་བ་དེ་ཉིད་ནང་གི་སྐྱེ་མཆེད་དང་མངོན་པར་གསལ་བ་ལ་ཡང་སྦྱར་
བར་བྱའོ། །ནུས་པའི་ངོ་བོ་གྱུར་ཅིང་ཞེས་པ་ནི་མི་གསལ་བའི་ནུས་པ་ཡོད་པ་ལ་
བྱའོ།།མངོན་པར་གསལ་བར་བྱ་བ་མ་ཡིན་པ་ནི་ཆོས་ཅན། སྐྱེ་བ་བཀག་པ་ནི་
ཆོས་ཡིན་ལ། མི་གསལ་བའི་བདག་ཉིད་བཀག་པ་ཡིན་གྱི། མངོན་པར་གསལ་བ་
མ་བཀག་པས་གྲུབ་པ་ལ་སྒྲུབ་པ་ཡིན་ནོ། །མི་གསལ་བ་དེ་གསལ་བར་མི་སྐྱེ་བས་
ན་འགལ་བ་ཡང་མ་ཡིན་ནོ། །མ་ངེས་པ་སྤྲང་བ་ནི་བུམ་པ་ཞེས་བྱ་བ་ལ་སོགས་
པས་བསྟན་ཏེ། ནང་གི་སྐྱེ་མཆེད་ལ་དཔེ་བརྗོད་པ་ནི་ཡང་ཞེས་བྱ་བ་ལ་སོགས་
པའོ། །སྐྱེ་བ་བཀག་པས་གསལ་བར་སྨྲ་བ་ལ་གནོད་པ་ནི། འོ་ན་མེད་པའི་དངོས་
པོ་སྐྱེ་བར་འདོད་ན། སྐྱེ་བ་བཀག་པས་ཁོ་བོ་ཅག་ལ་གནོད་པར་འགྱུར་ན། ཁོ་བོ་
༢༦༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཅག་ནི་མེད་པའི་དངོས་པོ་སྐྱེ་བར་མི་འདོད་ཀྱི། མི་གསལ་བར་གསལ་བ་ཙམ་དུ་
ཁས་ལེན་པས་སྐྱེ་བ་བཀག་སྐྱེ་བ་བཀག་པས་ཁོ་བོ་ཅག་ལ་གནོད་པ་མེད་པའམ།
སྐྱོན་དེ་ཁོ་བོ་ཅག་ལ་མ་འབྲེལ་ལོ་ཞེ་ན། གལ་ཏེ་ཞེས་པ་ལ་སོགས་པ་སྨྲོས་ཏེ།
དེའི་དོན་ནི་སྔ་མ་དམིགས་པ་དམིགས་པ་ནི་སྐྱེ་བ་ཡིན་ལ། གསལ་བ་ཡང་སྔར་མ་
དམིགས་པ་གཅིག་དམིགས་པ་ཡིན་པས། དེ་ཉིད་དོན་ཅིག་ཅེས་བརྗོད་ལ། གལ་
ཏེ་སྐྱེ་བ་དང་མི་སྐྱེ་བ་ནི་དོན་ཐ་དད་པ་ཡིན། གསལ་བ་དང་མི་གསལ་བ་ནི་དོན་
གཅིག་ཡིན་ནོ་ཞེ་ན། དེ་གཉིས་གཅིག་ཡིན་ན་གསལ་མི་གསལ་བར་འགྱུར་ཏེ། མི་
གསལ་བ་ཉིད་བཞིན་མི་གསལ་བ་ཡང་གསལ་བར་འགྱུར་ཏེ་གསལ་བ་ཉིད་བཞིན་
ནོ༑ ༑དེ་ནི་གསལ་བ་དང་སྐྱེ་བ་མིང་གི་རྣམ་གྲངས་སོ། །སྦྱོར་བའི་རྒྱུ་མཚན་དཔྱད་
པ་ནི་ཡང་ཅི་སྐད་སྨྲས་པ་ཞེས་བྱ་བ་ལ་སོགས་པའི་བརྒལ་བ་སྔོན་དུ་བཏང་ནས་
བསྟན་ཏེ། དོན་གྱི་བརྗོད་པར་རྣམ་པར་དཔྱད་པ་འདི་ལྟ་བུ་ཞེས་པ་ནི་སློབ་དཔོན་
གྱིས་གོང་དུ་བསྟན་པའི་སྦྱོར་བ་འདི་ལྟ་བུ་མ་གསུངས་སོ་ཞེས་བྱའོ། །དོན་གྱི་གང་
ཞེས་པ་ནི་འཕགས་པའི་ངག་ཅེས་ཁ་ཆེའི་དཔེ་ཁ་ཅིག་ལས་གྲགས་སོ། །ཡང་ན་
དོན་གྱི་ངག་ནི་ངག་གཅིག་ལ་དོན་མང་པོ་འདུས་པ་ལ་བྱའོ། །ཐལ་འགྱུར་ལ་བརྗོད་
པའི་སྐྱོན་བསལ་བ་ནི་ཐལ་བར་འགྱུར་བ་དང་ཞེས་བྱ་བ་ལ་སོགས་པས་བསྙད་དེ།
དེའི་དོན་ནི་དཔེར་ན་ཞགས་པས་བཅིངས་ཤིང་དབྱུག་པས་བརྡེགས་པས་ན་སྐྱེས་བུ་
ལ་རང་དབང་མེད་པ་བཞིན་དུ། བདག་ལས་སྐྱེ་བའི་ཕྱིར་སྐྱེ་བ་དོན་མེད་པ་དང་
ཐུག་པ་མེད་པར་ཐལ་ལོ་ཞེས་ཐལ་བ་བརྗོད་པའི་སྒྲས་ནི་སྐྱེས་བུ་རང་དབང་མེད་་་་་
པར་བྱས་ནས་སྐྱེ་བ་དོན་ཡོད་ཅིང་ཐུག་པ་ཡོད་པའི་ཕྱིར། བདག་ལས་མི་སྐྱེའོ་ཞེས་
མངོན་པར་མི་འདོད་པའི་རང་རྒྱུད་སྒྲུབ་པའི་འབྲས་བུ་ཅན་མ་ཡིན་གྱི། འོན་ཀྱང་
༢༧༠

༄༅། །རབ་བྱེད་དང་པོ།
བདག་ལས་སྐྱེ་བའི་ཕྱིར་སྐྱེ་བ་དོན་མེད་ཅིང་ཐུག་པ་མེད་པར་བརྗོད་པའི་སྒྲས་ཀྱང་་
དེ་ལྟ་དེ་ལྟར་བརྗོད་འདོད་པའི་བརྗོད་འདོད་སྟོན་པར་བྱེད་པ་ཡིན་ལ། བཟློག་པར་
བརྗོད་པའི་སྒྲས་ཀྱང་བརྗོད་འདོད་སྟོན་པའི་འབྲས་བུ་ཡིན་ནོ་ཞེས་བྱ་བའོ། །ལུང་
དང་སྦྱར་བ་ལ་གཉིས་ཏེ། ལུང་དང་སྦྱར་བ་དངོས་དང༌། སྦྱོར་བ་དུ་མར་བརྗོད་
པའི་རྒྱུ་མཚན་ནོ། །དང་པོ་ནི་དེ་ལྟར་བྱ་བ་ལ་སོགས་པས་བསྟན་ཏེ། ཁམས་བརྟག་
པ་དང༌། ཕུང་པོ་བརྟག་པ་དང༌། མྱ་ངན་ལས་འདས་པ་བརྟག་པ་ནས་འབྱུང་བ་ནི་
རིམ་པ་བཞིན་དུ་ཚིགས་སུ་བཅད་པ་རེ་རེས་བསྟན་ཏོ། །གཉིས་པ་ནི་ཅི་སྟེ་སློབ་
དཔོན་ཞེས་པ་ལ་སོགས་པས་བསྟན་ཏོ། །སུན་དབྱུང་བ་ལ་གཉིས། ལུགས་གཞན་
བཟློག་པ་དང༌། རང་ལ་མི་མཚུངས་པའོ། །དང་པོ་ལ་དྲུག་སྟེ། ཁྱད་པར་དོན་མེད་
པ་དང༌། གཞི་མ་གྲུབ་པ་དང་ཡོད་པའི་གཏན་ཚིགས་ལ་ཡང་སྦྱར་བ་དང་། རང་
གིས་ཁས་བླངས་པ་དང་། སྒྲུབ་བྱེད་གཞན་ལ་སྦྱར་བ་དང༌། ཡོད་པའི་གཏན་
ཚིགས་མ་ངེས་པའོ། །ཁྱབ་པ་དོན་མེད་པ་ལ་ཡང་གསུམ་སྟེ། ལུང་ལས་ཁྱད་པར་
མ་གསུངས་པ་དང༌། ཡོན་ཏན་ཆུང་བ་དང་། འཇིག་རྟེན་པས་མ་རྟོགས་པའོ། །དང་
པོ་ནི་གཞན་ཡང་རྟོགས་གེ་བ་ཞེས་བྱ་བ་ལ་སོགས་པས་བསྟན་ཏེ། ཀུན་རྫོབ་ཏུ་་
རང་ལས་སྐྱེ་བ་མེད་དེ། བདག་གིས་མ་བྱས་ཞེས་གསུངས་པའི་ཕྱིར་རོ། །གཉིས་པ་
ནི་གཞན་གྱི་ལུགས་ལ་ལྟོས་ནས་ཞེས་པ་དེ་ལྟར་ཀུན་རྫོབ་ཏུ་ཡང་བདག་ལས་མ་་་་་
སྐྱེས་པ། གྲངས་ཅན་གྱིས་དོན་དམ་པར་བདག་ལས་སྐྱེ་བར་བརྟག་པ་བཀག་པའི་་
ཕྱིར་ཁྱད་པར་བརྗོད་དོ་ཞེས་རྒོལ་བ་ལ། ལན་ནི་དེ་ལྟ་ན་ནི་ཀུན་རྫོབ་ཏུ་ཡང་་་་་
བདག་ལས་སྐྱེ་བ་ཁས་བླངས་པས་སོ། །བདེན་པ་གཉིས་ཀའི་སྒོ་ནས་གྲངས་ཅན་
གྱི་ལུགས་བཀག་ན་ཡོན་ཏན་ཆེ་བ་ཡིན་ཏེ། འདི་ལྟར་དངོས་པོ་རྣམས་རང་ལས་སྐྱེ་
༢༧༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བ་མེད་དེ་ཞེས་དོན་དམ་པར་ཁྱད་པར་བྱས་པ་ཡིན་པ་ལས། ད་རེས་དོན་དམ་པས་
ཁྱད་པར་དུ་བྱས་པས་དོན་དམ་པ་གཅིག་པུ་བཀག་པས་ཡོན་ཏན་ཆུང་ངོ༌། །གསུམ་
པ་ནི་འཇིག་རྟེན་པ་ཀུན་རྫོབ་ཏུ་བདག་ལས་སྐྱེ་བར་བརྗོད་པ་བཀག་པའི་ཕྱིར་ཁྱད་
པར་བརྗོད་དོ་ཞེ་ན། གང་ལས་དེ་ལས་རྟོགས་ཞེས་བྱ་བ་ལ་སོགས་པ་སྨྲོས་སོ། །
གཞི་མ་གྲུབ་པ་ལ་གསུམ་སྟེ། རང་ལ་མ་གྲུབ་པ་དང་། གཞན་ལ་མ་གྲུབ་པ་དང༌།
ཐུན་མོང་དུ་མ་གྲུབ་པའོ། །དང་པོ་ནི་གཞན་ཡང་ཞེས་བྱ་བ་ལ་སོགས་པ་སྟེ། དོན་
དམ་པར་མིག་ལ་སྩོགས་པ་དབུ་མ་པ་ཁས་མི་ལེན་པའི་ཕྱིར་རོ། །རང་ནི་དོན་དམ་
པར་ཞེས་པ་ཆོས་ཀྱི་རང་ཁྱད་པར་དུ་བྱས་ནས་ཀུན་རྫོབ་ཀྱི་མིག་ལ་སྩོགས་པ་ཆོས་
ཅན་དུ་བྱས་པ་ནི་གཞན་ལ་མ་གྲུབ་པ་ཡིན་ཏེ། གཞན་གྱིས་མིག་ལ་སྩོགས་པ་དོན་
དམ་པར་ཡོད་པར་ཁས་བླངས་པའི་ཕྱིར་རོ་ཞེས་སྟོན་པ་ནི་གལ་ཏེ་ཀུན་རྫོབ་ཅེས་
པའི་བརྒལ་ལན་གྱིས་སྟོན་ནོ།།གསུམ་པ་ལ་གཉིས་ཏེ། བརྒལ་བ་དང་ལན་ནོ། །
དང་པོ་ནི་ཅི་སྟེ་ཞེས་བྱ་བ་ལ་སོགས་པས་བསྟན་ཏོ། །གཉིས་པ་ལ་ཡང་གཉིས་ཏེ་
དོན་མ་གྲུབ་པ་དང༌། དཔེ་དོན་མི་འདྲ་བའོ། །དང་པོ་ནི་དེ་ནི་མ་ཡིན་ཞེས་བྱ་ལ་
སོགས་པའོ། །དེའི་དོན་ནི་དངོས་པོར་སྨྲ་བ་ཡིན་ཕན་ཆོད་སྒྲ་དངོས་པོར་གྲུབ་པ་ནི་
མཐུན་པ་ཡིན་ལ། ལྡོག་པ་ལ་ནི་མི་མཐུན་པ་ཡིན་ཏེ། ཁ་ཅིག་སྒྲ་རྟག་པར་འདོད་
ལ༑ ཁ་ཅིག་ནི་མི་རྟག་པར་འདོད་དོ། །ཆོས་ཅན་དུ་འཇོག་པའི་ཚེ་ན་ནི་མ་སྐྱེས་པ་
ནི་མེད་པས་དེ་མི་འཇོག་ལ། སྐྱེས་པ་ཆོས་ཅན་དུ་འཇོག་སྟེ་སྐྱེ་བ་བཀག་པས་ཆོས་
ཅན་ཕྱིན་ཅི་ལོག་གི་སྣང་བ་ཡང་བཀག་པས་ཁྱོད་ལ་ཆོས་ཅན་མ་གྲུབ་བོ། །ཕྱིན་ཅི་
ལོག་ནི་མ་དཔྱད་པར་དངོས་པོར་འཛིན་པ་ཡིན་ལ། ཕྱིན་ཅི་མ་ལོག་པ་ནི་དཔྱད་ན་
ཅིར་ཡང་མ་གྲུབ་པར་སྣང་བའོ། །ཞེས་བྱ་བའམ། ཡང་ན་ནི་བྱེ་བྲག་མ་བཟུང་བའི་
༢༧༢

༄༅། །རབ་བྱེད་དང་པོ།
སྒ་མ་ཡིན་པ་ལས་ལོག་པའི་སྒྲ་ཐུན་མོང་བ་གྲུབ་པ་ཙམ་པོ་ཐུན་མོང་བའི་གཟུགས་་་་་
ལ་སོགས་པའི་ཕུང་པོ་དང་ཁམས་དང་སྐྱེ་མཆེད་གྲུབ་པ་ཡོད་པ་མ་ཡིན་ཏེ། ཁྱེད་ཀྱི་
ལུགས་ཀྱིས་ཕུང་པོའི་ཆོས་ཅན་ལ་སྐྱེ་བ་མེད་པ་ཞེས་བྱ་བའི་ཆོས་སྒྲུབ་པའི་ཆོས་
ཅན་ཕུང་པོ་ལ་སོགས་པ་ཐུན་མོང་བ་ཉམས་པར་བྱས་པ་ཉིད་ཡིན་པས་གྲུབ་པ་མེད་
ལ༑༑ ཉམས་སུ་མྱོང་བས་གྲུབ་པ་ནི་གཟུགས་ལ་སོགས་པ་སྣང་བ་ཀུན་རྫོ་བ་པ་ཡིན་
གྱི༑ གཟུགས་ཀྱི་དངོས་པོ་མ་ཡིན་པས་གཟུགས་མ་ཡིན་པ་ལ་སོགས་པའི་་
གཟུགས་ཀྱི་ཁྱབ་བྱར་འོས་པའམ། བྱེ་བྲག་ཏུ་འོས་པ་ནི་མ་ཡིན་ཏེ། དཔེར་ན་སྒྱུ་
མའི་མེ་དང༌། གླང་པོ་མེ་མ་ཡིན་པ་ལས་ལོག་པའི་མེ་ཙམ་པོའི་བྱེ་བྲག་དང་ཁྱབ་
བྱར་འོས་པ་བཞིན་ནོ། །དོན་དམ་བའི་བདེན་པ་ཐམས་ཅད་མཁྱེན་པའི་ཡེ་ཤེས་ལ་
ནི་སྣང་བའི་གཟུགས་ཀྱང་ལྡོག་པས་ཁྱབ་བྱ་མི་སྲིད་པ་ཉིད་དོ་ཞེས་བྱ་བའོ། །ཕྱིན
ཅི་ལོག་དང་ཞེས་པ་ནི་དེའི་གནས་སྐབས་ན་ཡང་དག་པའི་དངོས་པོ་མ་དམིགས་་་་་་
པའོ། །དཔེ་དོན་མི་འདྲ་བ་ནི་དཔེ་ལ་ཡང་འདྲ་བ་ཡོད་པ་མ་ཡིན་ཏེ་བྱ་བ་ལ་སོགས་
པའི་སྒྲ་ཙམ་པོ་དང༌། དེའི་ཆོས་མི་རྟག་པ་ཙམ་པོ་ནི་རྒོལ་བ་དང་ཕྱིར་རྒོལ་བ་་་་
གཉིས་ཐུན་མོང་དུ་གྲུབ་ཀྱི། ཀུན་རྫོབ་དང་དོན་དམ་པས་ཁྱད་པར་དུ་མ་བྱས་པའི་
ཀུན་རྫོབ་བཀག་པས་ཁས་བླངས་ལ་དོན་དམ་པར་ནི་མུ་མི་འདོད་པས་ཁས་བླངས་་
པ་ཡིན་ཞིང་། སྟོང་པ་ཉིད་མ་ཡིན་པར་སྨྲ་བ་ཀུན་ཏུ་མི་འདོད་པར་འགྱུར་པས་ཀུན
རྫོབ་ཁས་མ་བླངས་པ་ཡིན་ནོ། །མིག་གི་སྤྱི་དངོས་པོ་པ་ནི་ཕྱིར་རྒོལ་བ་སྟོང་པ་ཉིད་
དུ་འདོད་པས། རྒོལ་བ་སྟོང་པ་མ་ཡིན་པར་འདོད་པས་ཀུན་རྫོབ་ཏུ་ཡང་མི་འདོད།
དོན་དམ་པར་ཡང་མི་འདོད་པས་དཔེ་ལ་འདྲ་བ་ཡོད་པ་མ་ཡིན་ནོ། །ཡོད་པའི་་་་
གཏན་ཚིགས་ལ་སྦྱར་བ་ནི་གཞི་མ་གྲུབ་པའི་ཕྱོགས་ཀྱི་ཞེས་པ་ལ་སོགས་པ་བསྙད་
༢༧༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དོ༑ ༑རང་གིས་ཁས་བླངས་པ་ནི་དེ་ལྟ་བུ་ནི་འདི་ལྟར་ཡིན་ཏེ་ཅེས་པ་ལ་སོགས་པ་
སྟེ༑ ཁོ་བོ་ཅག་གིས་དོན་དམ་པ་འམ་ཀུན་རྫོབ་ཅེས་བརྟགས་པ་ནི་སློབ་དཔོན་་
ལེགས་ལྡན་བྱེད་ཉིད་ཀྱིས་དངོས་པོར་སྨྲ་བ་ལ་ཏ་ཐ་ག་ཏས་གསུངས་པའི་ཕྱིར་ཞེས་
པས་བརྟགས་ཏེ། ཀུན་རྫོབ་ཏུའམ་དོན་དམ་པར་ཞེས་བརྟགས་པ་དེའི་རྗེས་སུ་་
འབྲང་བ་ལ་སྨྲས་པའོ། །སྒྲུབ་བྱེད་གཞན་ལ་སྦྱར་བ་ལ་གཉིས་ལས། མདོར་བསྟན་
པ་ནི་གང་གི་ཕྱིར་ནས་འཇིག་པར་འགྱུར་རོའི་བར་རོ། །རྒྱས་པར་བཤད་པ་ལ་་
གསུམ་ལས་འབྲས་བུ་ལ་བརྟག་པ་དང༌། རྒྱུ་ལ་བརྟག་པ་གཉིས་ཀྱིས་གཞན་པའི་
གཏན་ཚིགས་ལ་སྦྱོར་བ་ནི་རིམ་པ་ལྟར་འདི་ལྟ་སྟེ་ཞེས་པ་དང༌། ཡང་ན་དོན་དམ་
པར་ཞེས་པ་ལ་སོགས་པས་བསྙད་ལ། གཉིས་པ་ཐ་སྙད་ཁྱད་པར་ཅན་བྱེད་པ་ལ་
སྦྱོར་བའི་རྟགས་ལ་སྦྱར་བ་ནི་ཇི་ལྟར་འདིས་ནང་གི་ཞེས་པ་ལ་སོགས་པས་བསྟན་་་་
ཏེ༑ དེའི་དོན་ནི་ནང་གི་སྐྱེ་མཆེད་སྐྱེས་པ་ཞེས་བྱ་བའི་རྟེན་ཡོད་ན། དེའི་འབྲས་
བུའམ་རྟེན་པ་ལྟ་བ་ལ་སོགས་པ་ཐ་སྙད་ཁྱད་པར་ཅན་བྱེད་པ་འབྱུང་བར་འགྱུར་བ་
ལས་ཏེ། རྒྱུ་སྐྱེ་མཆེད་སྐྱེས་པ་རྣལ་འབྱོར་བ་མ་གྲུབ་པས་དེ་ལ་རྟེན་པའམ། འབྲས་
བུར་གྱུར་བའི་ཁྱད་པར་ལྟ་སྨོས་ཀྱང་ཅི་དགོས་ཞེས་བྱའོ། །གསུམ་པ་དེ་ལས་་་་་
གཞན་པ་ལས་སྦྱར་བ་ནི་དེ་བཞིན་རང་གིས་བྱས་ཞེས་པའི་བདག་ཉིད་ལ་ལྟོས་ནས་
གྲུབ་པའི་རང་ལས་སྐྱེ་བ་བཀག་པས་བཀག་པའི་ཕྱིར། གཞན་ལ་ལྟོས་ན་ནི་རང་དེ་
ཡང་གཞན་ཡང་གཞིན་པས། གཞན་དེ་རང་ལས་སྐྱེ་བ་མེད་པའི་ཕྱིར་རོ། །གོང་
མའི་ཕྱོགས་ཞེས་པ་ནི་རང་ལས་སྐྱེ་བ་ལ་གནོད་བྱེད་བརྗོད་པའི་རིགས་པ་དང་་་་་་
འགལ་བའོ། །གཞན་ལས་སྐྱེ་ན་སརྦ་ལས་སརྦ་སྐྱེས་བར་ཐལ་ལོ། །ཐལ་བ་བཟློག་
པ་རང་དང་གཉིས་ཀ རྒྱུ་མེད་ལས་སྐྱེ་བ་གྲུབ་པས་སྐྱེ་བ་མེད་དོ་ཞེས་པ་སྒྲུབ་པ་
༢༧༤

༄༅། །རབ་བྱེད་དང་པོ།
མེད་པ་ཡིན་ལ། རང་དང་གཉིས་ཀ་དང་རྒྱུ་མེད་ལས་སྐྱེ་བ་གྲུབ་པས། སྐྱེ་བར་
འདོད་པ་ལ་སུན་འབྱིན་པ་ཡིན་ནོ། །དམ་བཅའ་བ་མེད་པས་སྒྲུབ་པ་མེད་པའི་ལན་
ཤུགས་ཀྱིས་ཤེས་པར་བྱ་བ་ཡིན་ལ། གཞན་གྱིས་ཞེས་བྱ་བས་གཞན་ཁོ་ན་སྐྱེ་བ་
མེད་ཅེས་སྨྲའོ། །སྤྱིར་སྐྱེ་བ་མེད་ཅེས་སྨྲ་བ་ཡིན་ནོ། །གཞན་ལས་སྐྱེ་བ་མེད་པའི་
འཐད་པ་ལ་གཉིས་ཏེ། དམ་བཅའ་བ་དང༌། འཐད་པ་སྦྱར་བའོ། །དང་པོ་ནི་
དཀྱུས་མ་ཉིད་ཅེས་པས་བསྙད་དེ། དཔེ་ནི་ཉེ་སྦས་ལས་བྱམས་པ་གཞན་ཡིན་ཟེར་
བ་ནི་དངོས་པོའི་ཆོས་ཡིན་ལ། འབྲེལ་བར་བྱེད་པ་རྒྱུའི་གནས་སྐབས་ན་འབྲེལ་བ་
འབྲས་བུ་མེད་ལ། གལ་ཏེ་དེ་ཡོད་ན་རྒྱུ་དོན་མེད་པར་འགྱུར་རོ། །དེའི་ཕྱིར་རྒྱུ་དང་
འབྲས་བུ་དངོས་པོ་སོ་སོར་མ་གྲུབ་པའི་ཕྱིར་ན་གཞན་མེད་དོ་ཞེས་བྱ་བའོ། །
གཉིས་པ་འཐད་པ་སྦྱར་བ་ལས་འཆད་པར་འགྱུར་བའི་འཐད་པ་སྦྱར་བ་ནི་འདི་་་་་་
ཡང་ཞེས་བྱ་བ་ལ་སོགས་པའོ། །ཐམས་ཅད་ལས་ཐམས་ཅད་སྐྱེ་བར་ནི་མི་འགྱུར་
ཏེ༑ འོན་ཀྱང་རྒྱུའི་ནུས་པས་འབྲས་བུ་སྐྱེད་པའི་ནུས་པ་ཡོད་པ་ལས་འབྲས་བུ་སྐྱེའོ་
ཞེ་ན། དེ་ནི་མི་རིགས་ཏེ་རྒྱུ་འབྲས་བུ་ལས་གཞན་ཡིན་པ་དེ་བཞིན་དུ་ཐམས་ཅད་
ལ་ཡང་གཞན་ཡིན་པའི་ཕྱིར་ཞེས་པའི་རྒྱུ་མཚན་མཚུངས་པའི་ཕྱིར་རོ། །གཉིས་ཀ་
ལས་མི་སྐྱེ་བའི་འཐད་པ་ནི་དངོས་པོ་རྣམས་ནི་ཞེས་བྱ་བ་ལ་སོགས་པའོ། །ཞེས་པ་
ནི་རང་མེད་པར་གཞན་གཅིག་པུ་ལ་ཡང་སྐྱེ་བར་འདུག་ལ། གཞན་མེད་པར་རང་
གཅིག་པུ་ལ་ཡང་སྐྱེ་བར་འདུག་པས་གཉིས་ཀ་ལ་སྐྱེ་བ་མ་གྲུབ་བོ་ཞེས་ཁཅིག་་་་་་་
འཆད་དོ། །འདི་སངས་རྒྱས་བསྐྱངས་ཀྱི་འཐད་པ་མ་སྦྱར་བ་ནི་གོང་མ་གཉིས་སུ་
སྦྱར་བ་ལ་ལྟོས་པས་འདིར་མ་སྦྱར་བའོ། །བསྒྲུབ་པ་དང་སུན་འབྱིན་པ་ལ་གཉིས
མེད་པས་ཞེས་པ་ནི། སྔར་ལས་རང་ལས་སྐྱེ་བ་འགོག་པའི་སྐབས་སུ་གཞན་ལས་
༢༧༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
སྐྱེ་བ་བསྒྲུབ་པ་དང་འདིར་སུན་འབྱིན་པ་གཉིས་གཞན་ཞེས་པ་བྱ་བ་གཅིག་པའི་མི་་
རིགས་པའོ། །རྒྱུ་མེད་པ་ལས་མི་སྐྱེ་བའི་འཐད་པ་ལ་གཉིས་ཏེ། འཐད་པ་བརྗོད་
པ་དང༌། རྒྱུ་མེད་པའི་སྒྲ་གཞན་དུ་འཆད་པ་འགོག་པའོ། །དང་པོ་རྒྱུ་མེད་ལས་ཞེས་
བྱ་བ་ལ་སོགས་པས་བསྟན་ཏེ། གཉིས་པ་ནི་གང་ཡང་ཞེས་བྱ་བ་ལ་སོགས་པས་
བསྙད་དོ། །དེ་ཉིད་མཇུག་བསྡུ་བ་ནི་དེའི་ཕྱིར་ཞེས་བྱ་བ་ལ་སོགས་པའོ། །སྐྱེ་བ་
མེད་པར་གྲུབ་པའི་དོན་ལ་ལུང་དང་འགལ་བ་སྤང་བ་ལ་གཉིས་ཏེ། བརྒལ་བ་་་
དང༌། ལན་ནོ། །བརྒལ་བ་ནི་འདིར་སྨྲས་པ་ཞེས་བྱ་བ་ལ་སོགས་པ་སྟེ། སྐྱེ་བ་
དང༌། རྒྱུན་འཆད་པ་བཀག་པས་ཆད་པ་དང༌། སྐད་ཅིག་གིས་འཇིག་པས་འགག་
པ་དང་། ཐེར་ཟུག་ཏུ་གནས་པས་བརྟག་པ་དང༌། དོན་གཅིག་པ་དང༌། ཐ་དད་པ་
དང་། འོང་བ་དང༌། འགྲོ་བ་དང༌། མ་རིགས་པའི་རྐྱེན་ཀྱིས་ཞེས་བྱ་བ་ལ་སོགས་
པས་ཚིག་གིས་རིམ་པ་བཞིན་དུ་བསྟན་པས་ཇི་སྐད་བརྗོད་པའི་ཁྱད་པར་ལུས་འདི་་་་
རྣམས་དང་འགལ་ལོ་སྙམ་དུ་སེམས་པའོ། །ལན་ལ་གསུམ་སྟེ། སྐྱེ་བ་ལ་སོགས་པ་
སྟོན་པ་དྲང་བའི་དོན་ཡིན་པ་དང༌། རྣམ་པར་གཞག་པ་མི་འགལ་བ་དང༌། བརྫུན་
པས་དོན་བྱེད་པའོ། །དང་པོ་ལ་ཡང་མདོར་བསྟན་པ་དང༌། རྒྱས་པར་བཤད་པ་
དང༌། ལུང་དང་སྦྱར་བ་སྟེ། དེ་ཡང་གང་གི་ཕྱིར་ཞེས་བྱ་བ་ལ་སོགས་པ་དང༌། རྟེན་
ཅིང་འབྲེལ་བར་འབྱུང་བ་ཞེས་བྱ་བ་ལ་སོགས་པ་དང༌། འཕགས་པ་བློ་གྲོས་མི་
བཟད་པའི་ཞེས་བྱ་བ་ལ་སོགས་པ་རིམ་པ་བཞིན་ནོ། །རྣམ་གཞག་མི་འགལ་བ་ནི་
གལ་ཏེ་སྐྱེ་བ་ལ་སོགས་པའི་བརྒལ་བ་སྔོན་དུ་བཏང་ནས་བསྟན་ཏོ། །བརྫུ་ན་པས་
དོན་བྱེད་ནུས་པ་ལ་གཉིས། དོན་བརྗོད་པ་དང་། ལུང་དང་སྦྱར་བའོ། །དང་པོ་ནི་
ཡང་ཅི་བརྫུན་པའི་ཞེས་བྱ་བའི་དྲི་བ་སྔོན་དུ་བཏང་བས་བསྟན་ལ། ལུང་དང་སྦྱར་
༢༧༦

༄༅། །རབ་བྱེད་དང་པོ།
བ་ལ་ཡང་བརྫུན་པས་ཀུན་ནས་ཉོན་མོངས་པའི་རྒྱུའི་དོན་བྱེད་ནུས་པའི་ལུང་དང༌།
རྣམ་བྱང་གི་རྒྱུའི་དོན་བྱེད་ནུས་པའི་ལུང་དང༌། བརྫུན་པ་ཉིད་དུ་བསྒྲུབ་པའི་ལུང་
དང་གསུམ་སྟེ། དེ་ཡང་ལྷག་པའི་བསམ་པ་བསྟན་པའི་ལུང་ངོ་ཞེས་བྱ་བ་ལ་སོགས་
པ་དང་། དེ་བཞིན་དུ་དཀོན་མཆོག་བརྩེགས་པ་ཞེས་བྱ་བ་ལ་སོགས་པ་དང༌། རྡོ་རྗེ་
སྙིང་པོ་ཞེས་བྱ་བ་ལ་སོགས་པས་རིམ་པ་བཞིན་ནོ། །ལུང་གི་གནོད་པ་སྤང་བ་ནི་
འདི་སྨྲ་བ་ཞེས་བྱ་བ་ལ་སོགས་པའི་རྒོལ་བ་སྔོན་དུ་བཏང་པའི་སྒོ་ནས་སྟོན་ཏེ།
རྒོལ་བ་འདི་ལ་ལན་བཏབ་མ་ཐག་ཡིན་པས་ཡང་སུན་དབྱུང་བར་མི་རིགས་མོད་་་
ཀྱི༑ ཡང་འདིར་བཀོད་པ་ནི་དོན་དམ་པར་ཇི་སྐད་བསྟན་པའི་འཐད་པས་མི་སྐྱེ་བ་
འབའ་ཞིག་ཏུ་མ་ཟད་ཀྱི། ཀུན་རྫོབ་ཏུའང་རང་དང་གཞན་དང་གཉིས་ཀ་དང་རྒྱུ་
མེད་ལས་སྐྱེ་བ་མ་ཡིན་གྱི། འོན་ཀྱང་འདི་ཡོད་པས་འདི་འབྱུང་ཞེས་རྐྱེན་ཉིད་འདི་
ཙམ་གྱི་ཀུན་རྫོབ་བསྟན་པའི་ཕྱིར་ཡང་བཀོད་དོ། །འདི་ཡོད་པས་འདི་འབྱུང་ཞེས་
བསྟན་པས་རྟག་པ་ལས་བྱུང་སྙམ་པ་ལ། འདི་སྐྱེས་པས་འདི་སྐྱེ་ཞེས་སྨོས་པས་རྟག་
པ་ལས་མ་ཡིན་ཞེས་བྱའོ། །སྐྱེ་བ་མེད་པའི་ཡུལ་ཅན་གྱི་རྒྱུ་དཔྱད་པ་ལ་གཉིས་ཏེ།
རྒོལ་བ་དང་། ལན་ནོ། །རྒོལ་བ་ནི་འདིར་འགའ་ཞིག་ཅེས་བྱ་བ་ལ་སོགས་པ་སྟེ།
དེའི་དོན་ནི་སྐྱེ་བ་མེད་པ་རང་ངེས་པར་བྱེད་པའི་ཤེས་པ་དེ་ཡོད་དམ་མེད། ཡོད་ན་
ཡང་ཚད་མ་ལས་སྐྱེས་སམ། ཚད་མ་མ་ཡིན་པ་ལས་སྐྱེས། ཚད་མ་ལས་ཡིན་ན་
དེའི་མཚན་ཉིད་དང་གྲངས་ལ་སོགས་པ་བསྟན་དགོས་ལ། ཚད་མ་ལས་མ་ཡིན་ན་
ནི་ང་ཡང་སྐྱེ་བ་ཡོད་དོ་ཟེར་རོ། །ངེས་པར་བྱེད་པའི་ཤེས་པ་མེད་ན་རང་གིས་་་་་་
རྟོགས་པ་མེད་པར་གཞན་ལ་སྐྱེ་བ་མེད་པར་ཅི་ལྟར་རྟོགས་པར་བྱ་བར་ནུས་ཞེས་་་་་
པའོ། །ལན་ལ་གཉིས། ངེས་པ་མེད་པས་ཚད་མ་མ་གྲུབ་པ་དང༌། ཚད་མ་གཉིས་
༢༧༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཉིད་བཀག་པའོ། །དང་པོ་ལ་ཡང་དོན་དམ་པར་ངེས་པ་མེད་པས་ཚད་མ་མེད་པ་
དང༌། ཀུན་རྫོབ་ཏུ་ངེས་པ་ཡོད་པ་དང་། དེ་ཁོ་ན་ཉིད་ཁོང་དུ་ཆུད་པར་མཛད་པའི་
ཚུལ་དང་། ཐུན་མོང་གི་དོན་བསྡུ་བ་དང་བཞིས་སྟོན་ཏེ། དེ་ཡང་བརྗོད་པར་བྱ་སྟེ་
ཞེས་བྱ་བ་ལ་སོགས་པ་དང་། གལ་ཏེ་དེ་ལྟར་ཁྱོད་ལ་ཞེས་བྱ་བ་ལ་སོགས་པ་དང༌།
ད་ནི་ཅི་ཞིག་གིས་ཞེས་བྱ་བ་ལ་སོགས་པ་དང་། དེའི་ཕྱིར་དངོས་པོ་རྣམས་སྐྱེ་བ་
མེད་པ་ཞེས་བྱ་བ་ལ་སོགས་པས་རིམ་པ་བཞིན་དུ་བསྟན་ཏོ། །ཚད་མ་ཉིད་དགག་
པ་ལ་བཞི་སྟེ། མཚན་ཉིད་ཀྱི་བསྟན་བཅོས་བྱ་བར་མི་འོས་པ་དང༌། གྲངས་གཉིས་
མི་འཐད་པ་དང་། མངོན་གསུམ་གྱི་འཐད་པ་དང༌། ཀུན་རྫོབ་ཀྱི་ཚད་མ་རྣམ་པར་
གཞག་པའོ། །དང་པོ་ལ་ཡང་གཉིས། མཚན་ཉིད་ཀྱི་བསྟན་བཅོས་དོན་མེད་པ་
དང༌། གཞན་གྱིས་བརྗོད་པའི་ཉེས་པ་མང་པོ་བསལ་བའོ། །བསྟན་ཆོས་མ་ཐོས་པ་
བླུན་མོ་བ་ལང་རྫི་ལ་ཡང་དུ་བས་མེ་རྟོགས་པ་ཡོད་པས་མཚན་ཉིད་ཀྱི་བསྟན་
བཅོས་དོན་མེད་དོ། །རང་རྒྱུད་ལ་ཉེས་པ་བརྗོད་པར་བྱེད་པས། དོན་དམ་གྱི་ཐ་
སྙད་འཇིག་རྟེན་པ་ལ་བྱེད་པ་ནི་གཞན་ལ་གྲགས་པའི་འགལ་བའི་སྒོ་ནས་བྱེད་པ་་་་
དེ་ཉིད་ཁོ་ཁོ་ཅག་འདོད་པའི་རྒྱུན་ཡིན་ལ། དེ་ཁོ་བོས་བསྟན་ཆོས་སུ་བརྗོད་པ་ཡིན་
ཞེས་རྒོལ་བ་ནི་ཇི་སྟེ་ཚད་མ་ཞེས་པའོ། །ལན་ནི་རང་རྒྱུད་ཆོས་ཅན་ལ་སོགས་པ་
དངོས་པོ་ལ་གྲུབ་པ་དགོས་ལ། འགལ་བ་བརྗོད་པ་ལ་དངོས་པོ་ལ་གྲུབ་པ་མི་་་་
དགོས་པས་རང་རྒྱུད་དང་ཐལ་བ་གཉིས་མཚན་ཉིད་མི་མཚུངས་ཞེས་པའི་ལན་དོན་
གནས་ཀྱང་མ་གསུངས་པར་འོ་ན་ཞེས་པ་སྨོས་པ་ཡིན་ནོ། །དང་པོ་ནི་ཇི་སྟེ་ཚད་མ་
དང་ཞེས་བྱ་བ་ལ་སོགས་པའི་བརྒལ་ལན་གྱིས་བསྙད་དེ། དེའི་དོན་ནི་མ་རྟོགས་པ་
དང༌། རྟོགས་པའི་དོན་དང་ལྡན་པ་ཞེས་བྱ་བའི་མཚན་ཉིད་དང༌། གཞན་ཡང་སྔ་
༢༧༨

༄༅། །རབ་བྱེད་དང་པོ།
ནས་གནས་པའི་དང༌། གནོད་པ་མེད་པ་དང་། རྒྱུ་སྐྱོན་ཅན་མ་ཡིན་པ་ལས་སྐྱེས་པ་
དང༌། ཡོད་པ་ཉིད་བྱ་བ་ལྟ་བུའི་མཚན་ཉིད་དང༌། ཁྱབ་པ་མེད་པ་དང་། ལྡོག་པ་
མེད་པ་དང་ལ་སོགས་པ་རྟོག་གེ་བ་ངན་པས་མཚན་ཉིད་ཕྱིན་ཅི་ལོག་ཏུ་བརྗོད་པ་་་་་་
སྤང་བའི་ཕྱིར་མཚན་ཉིད་ཀྱི་བསྟན་ཆོས་བྱེད་པ་ཡིན་ན་མཚན་ཉིད་ཕྱིན་ཅིལོག་་་་་་
བརྗོད་པས་མཚོན་བྱ་ཐ་སྙད་ཀྱི་དོན་བསྒྲུབ་པ་ལས་རྣམ་པར་ཉམས་པ་ཡིན་ན་རྩོམ་
པ་འབྲས་བུ་དང་བཅས་པར་འགྱུར་ལ། མཚན་ཉིད་ཕྱིན་ཅི་ལོག་བརྗོད་ཀྱང་ཐ་སྙད་
ཀྱི་དོན་གྲུབ་པ་ལ་ཉམས་པ་མེད་པས་བརྩོན་པ་དོན་མེད་པ་ཉིད་དོ། །ཡང་ན་
མཚོན་བྱ་ཕྱིན་ཅི་ལོག་ཅེས་ཚད་མ་ཕྱིན་ཅི་ལོག་པ་བྱའོ། །གཉིས་པ་གཞན་གྱིས་
བརྗོད་པའི་ཉེས་པ་མ་བསལ་བ་ནི་གཞན་ཡང་ཞེས་པ་ལ་སོགས་པའོ། །སྔ་མས་
ཡང་དག་པར་ཞེས་པ་ནི་སྔར་གྱི་སློབ་དཔོན་ཕྱོགས་ཀྱི་གླང་པོ་ལ་སོགས་པའོ། །
གསལ་བར་བྱེད་ཅེས་པ་ནི་དེ་དེའི་ཉེས་པ་སྤོང་བ་མི་འབྱུང་ཞེས་པའོ། །གྲངས་མི་
འཐད་པ་ལ་གསུམ་སྟེ། བྱེ་བྲག་ཏུ་བཤད་པ་ལ་བརྟེན་ནས་མི་འཐད་པ་དང༌། བྱེ་
བྲག་ཏུ་བཤད་པ་སྤོང་བ་མི་འཐད་པ་དང༌། དོན་བསྡུ་བའོ། །དང་པོ་ལ་ཡང་བྱེད་པ་
སྒྲུབ་པ་ལ་བརྟེན་ནས་མི་འཐད་པ་དང༌། ལས་སུ་བསྒྲུབ་པ་ལ་བརྟེན་ནས་མི་འཐད་
པ་དང་། བྱེད་པ་སྒྲུབ་པ་ལ་བརྗོད་པའི་ཉེས་པ་སྤོང་བའོ། །བྱེད་པ་སྒྲུབ་པ་ལ་
བརྟེན་ནས་མི་འཐད་པ་ནི་གཞན་ཡང་གལ་ཏེ་རང་དང་ཞེས་བྱ་བ་ལ་སོགས་པ་སྟེ།
འདིའི་དོན་ནི་ཚད་མའི་གྲངས་གཉིས་སྒྲུབ་པའི་ཕྱིར་རང་གི་མཚན་ཉིད་ད་སྤྱིའི་་་་
མཚན་ཉིད་ཀྱི་གཞལ་བྱ་གཉིས་དང་ལྡན་པའི་ཕྱིར་རོ། །ཞེས་སྒྲུབ་བྱེད་བརྗོད་པའི་
མཚོན་པར་བྱེད་པས་རང་གི་མཚན་ཉིད་དང་སྤྱིའི་མཚན་ཉིད་ཅེས་བྱེད་པ་སྒྲུབ་པ་་་་
ཡིན་ནོ། །བྱེད་པ་ནི་ལས་ལ་ལྟོས་ནས་གཞག་པའི་ཕྱིར། ལས་དེ་ཡང་རང་དང་སྤྱིའི་
༢༧༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
མཚན་ཉིད་ལས་ཐ་དད་པའི་ཕྱིར། དེ་ལས་གཞན་པའི་གཞལ་བྱ་གསུམ་པ་སྒྲུབ་
པས། གཞལ་བྱ་གཉིས་ཁོ་ན་ལ་ལྡན་པའི་ཕྱིར་ཞེས་བྱ་བའི་གཏན་ཚིགས་མ་གྲུབ་
བོ༑ ༑ལས་གསུམ་པ་མེད་ན་ནི་བྱེད་པ་རང་དང་སྤྱིའི་མཚན་ཉིད་ཀྱང་མེད་པས་
གཏན་ཚིགས་མ་གྲུབ་པ་ཉིད་དོ། །ལས་སུ་སྒྲུབ་པ་ལ་བརྟེན་ནས་མི་འཐད་པ་ལ་
གསུམ་ལས། ལས་བྱེད་པ་ཙམ་བསྒྲུབ་པས་ཉེས་པ་མཚུངས་པ་དང༌། ཤེས་པ་བྱེད་
པ་ཁས་བླངས་ནས་མི་འཐད་པ་དང༌། ཤེས་པ་བྱེད་པ་ཡིན་པ་དགག་པའོ། །དང་པོ་
ནི་ཅི་སྟེ་ཡང་ཞེས་བྱ་བ་ལ་སོགས་པས་ཇི་སྐད་བཤད་པའི་ཉེས་པ་སྤང་པར་མི་ནུས་
པས་བྱེད་པ་སྒྲུབ་པ་ནི་མ་ཡིན་གྱི། འོན་ཀྱང་ལག་ཤ་ནའི་སྒྲའི་མཐའ་ན་ལུ་ཊ་ཞེས་
བྱ་བའི་རྐྱེན་ཡོད་པས་བྱེད་པ་དང་ལས་གཉིས་ཀ་ལ་འཇུག་པའོ། །དེ་འདིར་ལས་
སུ་བསྒྲུབས་པ་ཁོ་ན་ལ་གཟུང་བར་འགྱུར་རོ། །དེ་ལྟར་རང་དང་སྤྱིའི་མཚན་ཉིད་
མཚོན་པར་བྱ་བའོ། །ལས་ཡིན་པ་ལས་དེ་གཞན་ལྟོས་པ་མེད་པས་ཉེས་པ་སྔར་
བརྗོད་པ་ལས་གྲོལ་ལོ་སྙམ་དུ་བསམ་ནས་རྒོལ་བ་ལ། ལས་གཞན་ལས་ལྟོས་པ་
མེད་པས་ལས་གཞན་མ་གྲུབ་ཀྱང་། ལས་དེ་ཉིད་ཀྱིས་མཚོན་པར་བྱེད་མི་ནུས་པས་
མཚོན་པར་བྱེད་པ་ཐ་དད་ཙམ་པོ་ལས་ལྟོས་དགོས་ལ། དེ་ཡང་གཞལ་བྱ་གཉིས་
ལས་གཞན་ཡིན་པའི་ཕྱིར་གཞལ་བྱ་གསུམ་པར་འགྲོ་བས་གཞལ་བྱ་གཉིས་ཡོད་་་་་
པས་ཚད་མ་གཉིས་བྱ་བ་མ་གྲུབ་བོ། །ཤེས་པ་མེད་པར་ཁས་བླངས་ནས་མི་འཐད་
པ་ལ་བཞི་སྟེ། མ་འབྲེལ་བ་བརྗོད་པ་དང༌། ལས་གཞན་གྲུབ་པས་ཉེས་པ་མཚུངས་
པ་དང༌། བྱེ་བྲག་གཞལ་བྱར་ཐལ་བ་དང༌། རང་རིག་མི་འཐད་པའོ། །དང་པོ་ནི་ཅི་
སྟེ་ཤེས་པ་ཞེས་བྱ་བ་ལ་སོགས་པའོ། །གཉིས་པ་ནི་དེ་ལ་གལ་ཏེ་ཞེས་པས་གཞལ་
བྱ་གཉིས་ལས་གཞན་པའི་བྱེད་པ་གྲུབ་པ་ནི་ཉེས་པ་མཚུངས་པ་ཡིན་ན། གཞལ་བྱ་
༢༨༠

༄༅། །རབ་བྱེད་དང་པོ།
གཉིས་ལས་སུ་སྒྲུབ་པའི་བྱེད་པ་ནི་རྟོག་དཔྱོད་ཀྱི་ཤེས་པ་ཡིན་ལ། དེ་ཡང་རང་གི་
མཚན་ཉིད་ཀྱི་འདི་འདུས་པས་ཉེས་པ་མཚུངས་པར་གང་ལ་འགྱུར་ཞེས་རྒོལ་བ་ལ།
ཤེས་པ་རང་གི་མཚན་ཉིད་བྱེད་པ་ཡིན་ན། བྱེད་པ་ལས་ལ་ལྟོས་ནས་བཞག་པའི་
ཕྱིར། དེ་དག་ལས་གཞན་པའི་ལས་གསུམ་པ་སྒྲུབ་པའི་ཕྱིར་ཉེས་པ་མཚུངས་པ་དེ་
ཉིད་སྤང་བར་མི་ནུས་སོ་ཞེས་བྱ་བའོ། །བྱེ་བྲག་གཞལ་བྱར་ཐལ་བ་ནི་ཞེས་ཏེ་ས་
ལ་སོགས་པས། ས་ལ་སོགས་པས་ས་ལ་སོགས་པའི་རང་གི་མཚན་ཉིད་དང་སྤྱིའི་
མཚན་ཉིད་དེ་བྱེད་པའི་ཤེས་པས་རྟོགས་པར་བྱ་བའི་ལས་ཡིན་ལ། དེ་ལས་ཞེས་པ་
ནི་ལས་དེ་ཡང་མཚན་གཞི་རང་གི་མཚན་ཉིད་དང༌། སྤྱིའི་མཚན་ཉིད་ལས་ཐ་དད་
པ་མ་ཡིན་པས། ལས་གཞན་གསུམ་པ་མེད་པས་ཉེས་པ་མི་མཚུངས་སོ་ཞེས་རྒོལ་
བ་ལ། དེ་ལྟ་ན་ནི་ཤེས་༼བྱེད། མཆན།༽པ་ཡིན་ན་རང་གི་མཚན་ཉིད་ཡིན་ཡང་གཞལ་
བྱ་མ་ཡིན་ཏེ་རང་གི་མཚན་ཉིད་ཁོ་ན་གཞལ་བྱར་འགྱུར་རོ། །དེ་ལྟ་ན་རང་གི་་་་་
མཚན་ཉིད་ཀྱི་བྱེ་བྲག་གཞལ་བྱར་ཐལ་བར་འགྱུར་རོ། །ཅི་སྟེ་དེ་ཡང་ཞེས་པ་ཤེས་
པ་དེ་ཡང་ལས་སུ་བསྒྲུབས་པ་ཡིན་ན་ལས་དེ་ལ་ཡང་ཤེས་པར་བྱེད་པ་གཞན་
དགོས་པས་ཐུག་པ་མེད་པར་འགྱུར་རོ། །རང་རིག་མི་འཐད་པ་ནི་ཅི་སྟེ་རང་རིག་
ཞེས་པ་ལ་སོགས་པས་ལས་ཀྱི་རང་བཞིན་གྱི་གཞལ་བྱ་ནི་བྱེད་པས་ཤེས་པས་གྲུབ་
པ་ལ། ཤེས་པ་ནི་རང་རིག་པའི་མཚན་ཉིད་ཅན་ཡིན་པས་སྒྲུབ་བྱེད་གཞན་ལ་མི་
ལྟོས་པས་ཐུག་པ་མེད་པར་ག་ལ་འགྱུར་ཞེས་རྒོལ་བའི་ལན་ལ་བཞི་སྟེ། དབུ་མ་ལ་
འཇུག་པ་ལས་བཀག་པ་དང༌། རྟེན་མེད་པ་དང་། ལུང་དང་འགལ་བ་དང༌། ཐ་
དད་པ་དང་མི་དད་པ་བཀག་པས་རང་རིག་མི་འཐད་པའོ། །དང་པོ་ནི་དབུ་མ་ལ་
འཇུག་པ་ཞེས་བྱ་བ་ལ་སོགས་པ་སྟེ། དེ་ལས་འདི་སྐད་དུ་རང་རིག་ནི་ཡོད་པ་ཡིན་
༢༨༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཏེ༑ དྲན་པ་ཡོད་པའི་ཕྱིར་ཞེས་པ་དང་། རང་རིག་ཡོད་པས་འགྲོ་བ་ལོང་བ་དང་
འོན་པ་མེད་པའི་ཕྱིར་ཞེས་ཟེར་བ་ལ། ལན་དུ་དྲན་པ་ཡོད་པའི་ཕྱིར་རང་རིག་ཡོད་
ཟེར་བ་ནི། མེ་དུད་འབྲེལ་བ་གྲུབ་པས་ཁྱབ་པ་གྲུབ་པ་ལྟར། འདིར་ནི་རང་རིག་
རང་སྤྱད་པོ་འདུག་པས་སོ། །ཁྱབ་པ་མ་གྲུབ་པས་སོ། །ཕྱོགས་ཆོས་ཀྱང་མ་གྲུབ་སྟེ་
དྲན་པ་ཡོད་པའི་ཕྱིར་ཞེས་པའི་གཏན་ཚིགས་དེ་ཉིད་ཀྱིས་གྲུབ་པ་འམ གཞན་་
གྱིས་གྲུབ་པ་གལ་ཏེ་དྲན་པ་དེ་ཉིད་ཀྱིས་གྲུབ་ན་རང་རིག་ཀྱང་དེ་ཉིད་ཀྱིས་ཅི་སྟེ་མི་
གྲུབ། གལ་ཏེ་གཞན་གྱིས་གྲུབ་ན་གཞན་ལ་ཡང་སྒྲུབ་བྱེད་གཞན་དགོས་པས་ཐུག་
པ་མེད་པར་འགྱུར་རོ། །འགྲོ་བ་ལོང་བ་དང་འོན་པ་མེད་པས་རང་རིག་ཡོད་པ་ཞེས་
པ་དེ་ཡང་མི་རིགས་ཏེ། རང་རིག་མེད་ཀྱང་འགྲོ་བ་ལོང་བ་དང་འོན་པ་མེད་ན་་
འགལ་བ་ཅི་ཡོད། དེས་ན་མ་ངེས་པ་ཡིན་ཏེ། ལོང་བ་དང་འོན་པ་རང་རིག་ཡོད་པ་
ཞེས་པ་དེ་ཡང་མི་རིགས་ཏེ། རང་རིག་མེད་ཀྱང་འགྲོ་བ་ལོང་བ་དང་འོན་པ་མེད་ན་
འགལ་བ་ཅི་ཡོད། དེས་ན་མ་ངེས་པ་ཡིན་ཏེ། ལོང་བ་དང་འོན་པ་མེད་པ་ཐ་སྙད་དུ་
བྱེད་པ་ཉམས་མྱོང་གིས་གྲུབ་པས་སོ། །གཉིས་པ་ནི་གཞན་ཡང་གཤེས་པ་ཞེས་བྱ་
བ་ལ་སོགས་པ་སྟེའོ། །ཤེས་པར་བྱེད་པས་ན་ཤེས་པ་ཡིན་པ་ལས། ཁྱོད་ཀྱིས་
ཤེས་པ་ལས་བསྒྲུབ་པར་ཁས་བླངས་པས་ཤེས་པར་བྱེད་པ་མེད་པས། ཤེས་པར་
བྱེད་པ་མི་སྲིད་པ་ཡིན་ལ། དེ་མེད་དེའི་མཚན་ཉིད་རང་གི་སྡེ་པ་ལ་གྲགས་པས
ཡུལ་སོ་སོ་མྱོང་བ་མེད་ལ། ཐུན་མོང་དུ་གྲགས་པའི་རངརིག་པ་ཡང་མེད་པ་ཡིན།
རང་གི་མཚན་ཉིད་ལས་ཐ་དད་པར་མ་གྲུབ་ཅེས་པ་ནི་ཤེས་པ་ལས་སུ་སྒྲུབ་པར་་་་
ཁས་བླངས་པས་ཤེས་པ་ལ་སོགས་པ་རང་གི་མཚན་ཉིད་བདག་ཉིད་གཅིག་པས་་་་་་
སོ༑ ༑ཤེས་པ་ལས་སུ་བསྡུས་པས་མཚན་གཞི་ཤེས་པ་མི་འཐད་པས་དེའི་མཚན་
༢༨༢

༄༅། །རབ་བྱེད་དང་པོ།
ཉིད་རང་རིག་མེད་པའི་གོང་དུ་མཚན་ཉིད་དང་མཚན་གཞི་ཐ་དད་པ་ཡིན་ན་གཞལ་
བྱ་གསུམ་པ་གྲུབ་པས་གྲངས་ངེས་ཉམས་སོ་ཞེས་པའི་ཉེས་པ་བརྗོད་པ་སྤང་བའི་་་་་་
ཕྱིར་བརྒལ་བ་འདི་བྱུང་བ་ཡིན་ཏེ། འདི་སྙམ་དུ་མཚན་ཉིད་དང༌། དེའི་གཞི་ཐ་དད་
པ་མེད་ཀྱང་གྲངས་ཉམས་པའི་ཉེས་པར་མི་འགྱུར་ཏེ། དྲུག་པའི་དབྱེ་བ་ཐ་དད་པ་
ལྟར་བསྟན་པས་སྙམ་དུ་སེམས་སོ། །གསུམ་པ་ནི་དེ་སྐད་དུ་ཡང་ཞེས་བྱ་བ་ལ་་
སོགས་པ་སྟེ། སེམས་དེ་ཉིད་དུ་འགྱུར་རོ་ཞེས་པ་ནི་རང་མ་རིག་པར་གཞན་མི་རིག་
པས་གཞན་རིག་པ་དང༌། གཞན་རིག་པས་སེམས་ཀྱི་འཁྲི་ཤིང་ནི་ལས་དང་ཉོན་
མོངས་རྟོག་པ་དང་བཅས་པས་ཤེས་རབ་རྟོག་མེད་པས་མཐོང་བའོ། །ཇི་སྐད་དུ་
ཞེས་པ་ཆོས་ཀྱི་དབྱིངས་ལ་བསྟོད་པ་བཤད་པའོ། །བཞི་པ་ཐ་དད་པ་དང་ཐ་མི་དད་
པ་བཀག་པས་རང་རིག་མི་འཐད་པ་ནི་གཞན་ཡང་ཞེས་པ་ལ་སོགས་པས་བསྙད་དེ།
ཤེས་པའི་མཚན་ཉིད་མཚན་གཞི་ལས་ཐ་དད་པའི་ཕྱིར་མཚན་གཞི་མཚན་ཉིད་མ་་་་
ཡིན་པ་བཞིན་དུ་མཚན་ཉིད་ཀྱང་མཚན་ཉིད་མ་ཡིན་ཏེ། མཚན་ཉིད་ནི་མཚན་གཞི་
ལ་ལྟོས་ནས་བཞག་པ་ཡིན་པས་སོ། །ད་རེས་མཚན་ཉིད་མཚན་གཞི་ལས་ཐ་དད་
པས་སོ། །བརྗོད་དུ་མེད་པ་ཞེས་བྱ་བ་ནི་དངོས་པོར་གྲུབ་པ་གཉིས་ལ་རྣམ་པར་
དབྱེ་བ་མི་ཤེས་པ་ལ་ཡིན་ཏེ་དཔེར་ན་འཚངས་པ་བདེ་བ་དང༌། རྟག་པ་དང་། དེའི་
རྣམ་པར་འགྱུར་བ་མི་རྟག་པ་མི་བདེ་བ་ཡིན་ཏེ། གལ་ཏེ་དེ་གཉིས་གཅིག་པ་ཡིན་
ན་འཚངས་པ་བདེ་བ་རྟག་པ་ལྟར། དེའི་རྣམ་པར་འགྱུར་བ་མི་རྟག་པ་ལ་སོགས་པ་
ལྟར་ཚངས་པ་ཡང་མི་རྟག་པ་ལ་སོགས་པར་འགྱུར་རོ། །གལ་ཏེ་དེ་གཉིས་ཐ་དད་
པ་ཡིན་ན་ཚངས་པ་དེ་འབད་པ་མེད་པར་གྲོལ་བར་ཐལ། དེས་ན་ཚངས་པ་དང་
དེའི་རྣམ་པར་འགྱུར་བ་དེ་ཉིད་དང་གཞན་ཉིད་དུ་བརྗོད་དུ་མེད་པ་ཞེས་བྱ་བར་་་་་་
༢༨༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
རིགས་པ་ལ། ད་རེས་མཚན་ཉིད་དང་མཚན་གཞི་གཉིས་ཀ་དངོས་པོ་མེད་པས།
བརྗོད་དུ་མེད་པ་ཞེས་བྱ་བ་མི་རིགས་སོ། །ཞེས་ཁ་ཅིག་འཆད་པ་ལ། ཁ་ཅིག་ནི་
མཚན་ཉིད་དང་མཚན་གཞི་གང་ཡང་རུང་བ་ཞིག་གྲུབ། གཅིག་མ་གྲུབ་ན་བརྗོད་དུ་
མེད་ཅེས་བྱ་བ་གྲུབ་པ་ལ། ད་རེས་གཉིས་ཀ་མ་གྲུབ་པས་བརྗོད་དུ་མེད་པ་མི་་་་
འཐད་དོ། །ཤེས་པ་བྱེད་པ་ཡིན་པ་དགག་པ་ལ་གཉིས། བྱེད་པའི་མཚན་ཉིད་མ་
གྲུབ་པ་དང༌། མཚན་ཉིད་མེད་པའི་བྱེད་པ་དགག་པའོ། །དང་པོ་ནི་གཞན་ཡང་
གལ་ཏེ་ཞེས་པ་ལ་སོགས་པ་སྟེ། དེའི་དོན་ནི་བྱེད་པ་པོ་དང་བྱེད་པ་བྱ་བ་གསུམ་
ལས་སོ་སོ་རང་རང་གི་ལས་ཕལ་བ་རེ་རེ་ཡང་བྱེད་ལ། ཐུན་མོང་དུ་གཙོ་བོའི་ལས་
ཤིག་ལ་ཉེ་བར་སྦྱོར་བ་ནི་བྱེད་པ་པོ་ལ་སོགས་པའི་མཚན་ཉིད་ཡིན་ན། ཡུལ་་་་
ཡོངས་སུ་གཅོད་པའི་བྱེད་པ་པོ་མེད་པའི་ཕྱིར་ན། བྱ་བ་ལ་སོགས་པ་མི་འགྲུབ།
གལ་ཏེ་སེམས་བྱེད་པ་པོ་ཡིན་ན་སེམས་དང་སེམས་ལས་བྱུང་བ་གཙོ་བོར་གྱུར་བའི་
འབྲས་བུ་རེ་རེ་ལ་སྦྱོར་བས་ཐུན་མོང་དུ་གྱུར་བའི་འབྲས་བུ་གཅིག་འགྲུབ་་མེད་་་་
པའི་ཕྱིར་རོ། །སེམས་ནི་སེམས་ལས་བྱུང་བ་ཡིན་ལ། ཤེས་པ་ནི་སེམས་ཡིན་པས་
ཁྱད་པར་རོ། །མཚན་ཉིད་མེད་པའི་བྱེད་པ་དགག་པ་ནི། ཅི་སྟེ་ཆོས་ཐམས་ཅང
ཅེས་བྱ་བ་ལ་སོགས་པའོ། །ལུང་གི་དོན་མ་བཟུང་ཞེས་པ་ནི་བྱེད་པ་པོ་མེད་པ་ལྟར་
བྱེད་པ་ལ་སོགས་པ་༼ མ་དཔེ་མི་གསལ།༽མེད་པ་ཡིན་ལ། ཁྱོད་ཀྱིས་བྱེད་པ་པོ་མེད་
ཀྱང་བྱེད་པ་ལ་སོགས་པ་ཡོད་པར་བཟུང་བས། ལུང་གི་དོན་གོ་བར་མ་གྱུར་བའོ། །
བྱེད་པ་སྒྲུབ་པ་ལ་བརྗོད་པའི་ཉེས་པ་སྤོང་བ་དགག་པ་ནི་ཅི་སྟེ་ཡང་ཞེས་བྱ་བ་ལ་་་་་
སོགས་པས་རྒྱལ་པོའི་སྐྱེས་སུ་ཞེས་བྱ་བ་ལྟ་བུ་དངོས་པོ་ཐ་དད་པ་ལ་ཐ་དད་པའི་་་་
རྟེན་ཅན་གྱི་རྣམ་པར་དབྱེ་བ་དྲུག་པར་སྦྱར་བ་བཞིན་དུ་དངོས་པོ་ཐ་མི་དད་པ་མཆི་་
༢༨༤

༄༅། །རབ་བྱེད་དང་པོ།
གུའི་ལུས་སྐྲ་གཅན་གྱི་མགོ་ཞེས་བྱ་བ་ཁྱད་པར་གྱི་གཞི་ལུས་དང་མགོ་ལ་ཐ་ད་་་་་
པའི་ཁྱད་པར་མཆི་གུ་དང་སྒྲ་གཅན་མེད་མོད་ཀྱི་འོན་ཀྱང་མཆི་གུའི། སྐྲ་གཅན་གྱི་
ཞེས་ཐ་དད་པའི་རྟེན་ཅན་གྱི་དྲུག་པའི་རྣམ་པར་དབྱེ་བའི་ཚིག་སྦྱར་བ་མི་འགལ་བ་་
བཞིན་དུ། མཚོན་པར་བྱེད་པས་ན་རང་དང་སྤྱིའི་མཚན་ཉིད་ཅེས་བྱེད་པ་སྒྲུབ་པ་
བརྗོད་པ་ནི་བྱ་བ་ལས་ལ་ལྟོས་སུ་ཟིན་ཀྱང་ས་ལ་སོགས་པའི་མཚན་གཞི་བྱ་བ་་་་་
ལས། ལས་ཐ་དད་པའི་མཚན་ཉིད་བྱེད་པ་མེད་ཀྱང་མཚན་གཞི་ལས་མཚན་ཉིད་
ཐ་དད་པ་ལྟར་བསྟན་པའི་ཆེད་དུ་ཐ་དད་པའི་རྟེན་ཅན་གྱི་དྲུག་པའི་རྣམ་པར་དབྱེ་་་་
བའི་ཚིག་སའི་སྲ་བ་ཞེས་བྱ་བ་བརྗོད་ལ། དེས་ན་མཚན་ཉིད་བྱེད་པ་ལས་མཚན་
གཞི་ལས་དངོས་པོ་ལས་ཐ་དད་བ་མེད་པའི་ཕྱིར་གཞལ་བྱ་ལ་སོགས་པ་མེད་ལ།
དེ་མེད་བས་ཉེས་པ་དང་པོ་ལས་གྲོལ་ལོ། །ཞེས་རྒོལ་བའི་ལན་ལ་གཉིས། དྲུག་པ་
མི་འཐད་པ་དང༌། དཔེ་མ་གྲུབ་པའོ། །དང་པོ་ནི་དེ་ལྟར་མ་ཡིན་ཏེ་ཞེས་བྱ་བ་ལ་
སོགས་པ་སྟེ། འདིའི་དོན་ནི་དཔེར་ན་བློ་དང་ལག་པ་ཞེས་ན་མཐུན་པའི་སྒྲ་ཡིན་
པས་གང་གི་བློ་དང་ལག་པ་ཡིན་པ་ཁོང་དུ་མི་ཆུད་པ་ལ། ལྷ་སྦྱིན་གྱི་བློ་དང་ལག་པ་
ཞེས་ཁྱད་པར་སྦྱར་བ་བཞིན་དུ་ལུས་དང་འགོག་སྤྱིའི་སྒྲ་ཡིན་པས། དེ་དང་ལྷན་
ཅིག་དུས་མཉམ་དུ་འབྱུང་བའི་ལུས་དང་མགོ་གཞན་ལ་ཡང་ཡོད་པར་དོགས་པས།
གང་གི་ལུས་དང་འགོ་ཡིན་པའི་ཁོང་དུ་ཆུད་པ་ལ་ཁྱད་པར་མཆི་གུའི་ལུས་དང་སྒྲ་་་་་
གཅན་གྱི་མགོ་ཞེས་བརྗོད་པས་གཞན་གྱི་ལུས་དང་མགོ་ལས་ཁྱད་པར་དུ་བྱས་
ནས། མཆི་གུའི་ལུས་དང་སྒྲ་གཅན་གྱི་མགོ་རྟོགས་པས་དྲག་པའི་རྣམ་པར་དབྱེ་བ་
སྦྱར་བར་རིགས་ན། འདིར་ནི་ས་ལ་སོགས་པའི་མཚན་ཉིད་སྲ་བ་ལ་སོགས་པ་ཁོ་
ན་ལ་ཡོད་ཀྱི་འབྱུང་བ་གཞན་ལ་མེད་པས་གཞན་ལ་ཡོད་པའི་དགོས་པའི་དགོས་བ་
༢༨༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
གཅད་པའི་ཕྱིར་དྲུག་པའི་རྣམ་པར་དབྱེ་བ་སྦྱར་བར་མི་རིགས་སོ་ཞེས་བྱ་བའོ། །
གལ་ཏེ་མུ་སྟེགས་ཞེས་པས་མཚན་ཉིད་ལས་མཚན་གཞི་ཐ་དད་པ་མེད་ཀྱང་དེས་་་་་་
ཁས་བླངས་མི་དགག་པ་ཕྱིར་རོ། །རིགས་པ་དང་འགལ་ཞེས་པ་ནི་མུ་སྟེགས་པས་
ལྡན་པ་དང་འདུ་བའི་འབྲེལ་བ་ཁས་བླངས་བ་ལ་ཁྱོད་ཀྱི་ལྡན་པ་ཞེས་བྱ་བ་དཔེར་་་་
ན་རྭ་གཡས་གཡོན་ལྟ་བུ་གཉིས་ཀ་སོ་སོར་གྲུབ་པ་ལ་ཡོད་པ་ཡིན་པ་ལ། མཚན་
ཉིད་དང་མཚན་གཞི་ནི་ཆོས་ཆོས་ཅན་དུ་འདུག་པས་ལྡན་པ་མེད་ལ། གལ་ཏེ་འདུ་
བའི་འབྲེལ་བ་ཡོད་ན། མཚན་ཉིད་དང་མཚན་གཞི་དང་འདུ་བའི་འབྲེལ་བ་གཉིས་
ལས་འབྲེལ་བ་ཡོད་དམ་མེད། ཡོད་ན་ནི་གཅིག་ཏུ་ཡོད་དམ་ཐ་དད་པར་ཡོད།
གཅིག་ཏུ་ཡོད་ན་མཚནཉིད་དང་མཚན་གཞི་ཡང་ཐ་དད་པ་བཞིན་དུ་འདུ་བ་ཡང་ཐ་་
དད་པར་ཐལ། འདུ་བ་གཅིག་ཡིན་པ་བཞིན་དུ་མཚནཉིད་དང་མཚན་གཞི་ཡང་
གཅིག་ཏུ་ཐལ། གལ་ཏེ་ཐ་དད་པར་ཡོད་ན་འདུ་བའི་འབྲེལ་བ་ཡང་འབྲེལ་བ་་་་
གཅིག་དགོས་པས་ཐུག་པ་མེད་པར་ཐལ། གལ་ཏེ་འབྲེལ་བ་མེད་ན་འདུ་བའི་་་་
འབྲེལ་བ་འདི་ནི་མཚན་ཉིད་དང་མཚན་གཞིའི་འབྲེལ་བ་ཡིན་ནོ་ཞེས་ཤེས་པར་མི་་
འགྱུར་རོ། །དཔེ་མ་གྲུབ་པ་ལ་གཉིས། དཔེ་མ་གྲུབ་པ་དང༌། གྲུབ་པ་དགག་པའོ།།
དང་པོ་ནི་གཞན་ཡང་ལུས་ཀྱི་ཞེས་བྱ་བ་ལ་སོགས་པ་ལ་སོགས་པས་བསྟན་ཏེ།
མཆི་གུའི་ལུས། བྱེད་པར་འདུ་བྱེད་པས་ན་ལུས་ཀྱི་རྟེན་ཞེས་བྱ། འགོ་ལ་སྒྲ་གཅན་
སྟེན་པར་བྱེད་པས་ན་སྟེན་པ་པོ་ཞེས་བྱའོ། །ཀུན་རྫོབ་ཏུ་ཉེ་བར་ལེན་པའི་ཕུང་པོ་
ལ་གང་ཟག་ཅེས་བྱ་བ་འམ། བདག་ཅེས་བཏགས་པའི་ཕྱིར་ན་གང་ཟག་ཅེས་སྨོས་
སོ༑ ༑ཁྱོད་ཀྱིས་མཚན་ཉིད་དང་མཚན་གཞི་རྫས་སུ་ཡོད་པར་འདོད་པ་ནི་དཔེར་
བཏགས་པ་ཡོད་དུ་འདོད་པ། དངོས་པོ་ལ་ཡོད་པར་མི་རིགས་པའོ། །གྲུབ་པ་
༢༨༦

༄༅། །རབ་བྱེད་དང་པོ།
དགག་པ་ལ་ཡང་རྣམ་པར་དཔྱོད་པ་མི་འཇུག་པས་མ་གྲུབ་པ་དང་། ཀུན་རྫོབ་ཏུ་
དཔེ་དོན་གྲུབ་པ་དང༌། འཇིག་རྟེན་ལ་གྲགས་པ་ཙམ་ཁས་ལེན་མཚུངས་པ་དང༌།
གྲགས་པ་ཡོང་བས་མི་མཚུངས་པ་དང་། དོན་བསྡུ་བ་དང་ལྔས་སྟོན་ཏེ། དང་པོ་ནི་
གལ་ཏེ་དེ་ཙམ་ཞེས་བྱ་བ་ལ་སོགས་པས་བསྟན་ཏེ། དེའི་དོན་ནི་དགག་བྱ་ལུས་དང་
མགོ་ལས་མཆི་གུ་དང་སྒྲ་གཅན་ཐ་དད་པ་ལ། ཐ་དད་པར་དམིགས་པས་ཁྱབ་པ་
ཡིན་ལ། དེ་དང་འགལ་བ་ལུས་དང་མགོ་ཙམ་དམིགས་པས་ཁྱབ་བྱེད་འགལ་བ་
དམིགས་པའི་གཏན་ཚིགས་གྱིས་དཔེ་གྲུབ་སྙམ་དུ་སེམས་པ་ལ། འཇིག་རྟེན་པ་
ཁྱབ་བྱེད་འགལ་བ་དམིགས་པའི་དཔྱད་པ་མི་བྱེད་པ་ཡིན་ནོ། །ཞེས་པའི་ལན་་་
བཏབ་པ་དང་བཅས་པས་བསྟན་ཏོ། །གཉིས་པ་ནི་དེ་བཞིན་དུ་རྣམ་པར་དཔྱད་ན་
ཞེས་བྱ་བ་ལ་སོགས་པ་སྟེ། དེ་ལྟར་མ་ཡིན་པས་ཞེས་པ་ནི་དཔེ་གྲུབ་པ་མ་ཡིན་
པས་སོ། །འདི་ནི་ཞེས་པ་མཚན་ཉིད་དང་མཚན་གཞི་གཅིག་པ་ཉིད་དུ་ཡོད་པ་མ་
ཡིན་པའོ། །གསུམ་པ་ནི་ཞིབ་མོ་ཞེས་བྱ་བ་ལ་སོགས་པའོ། །བཞི་བ་དང་ལྔ་པ་ནི་
ཁྱོད་ནི་ཞེས་བྱ་བ་ལ་སོགས་པ་དང༌། དེའི་ཕྱིར་ཞེས་བྱ་བ་ལ་སོགས་པས་རིམ་པ་
བཞིན་དུ་བསྟན་ཏོ། །བྱེ་བྲག་ཏུ་བཤད་པ་སྤོང་བ་དགག་པ་ནི་ཅི་སྟེ་སྒྲ་རྣམས་ཞེས་
བྱ་བ་ལ་སོགས་པའི་བརྒལ་ལན་གྱིས་བསྙད་དོ། །མཇུག་བསྡུ་བ་ནི་གང་གི་ཚེ་ཞེས་
བྱ་བ་ལ་སོགས་པས་བསྟན་ཏོ། །མངོན་སུམ་མི་འཐད་པ་ལ་གསུམ། མ་བསྡུས་པ་
དང་། མ་ཁྱབ་པ་དང༌། སྒྲ་མི་འཐད་པ་དང༌། མཚན་ཉིད་མི་འཐད་པའོ། །དང་པོ་
ལ་གཉིས། ཕལ་བའི་ཐ་སྙད་མ་བསྡུས་པ་སྤོང་བ་དགག་པའོ། །དང་པོ་ལ་གཉིས་
ལས་མ་བསྡུས་པ་བརྗོད་པ་ནི་གཞན་ཡང་ཞེས་བྱ་བ་ལ་སོགས་པ་སྟེ། འདིའི་དོན་
ནི་སྔོན་པོ་དང་དེའི་ཡུལ་ཅན་གྱི་ཤེས་པ་འཇིག་རྟེན་པ་ལ་མངོན་སུམ་དུ་གྲགས་་་་་་་
༢༨༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པའང་བསྟན་ཆོས་སུ་བཤད་ཀྱང་། བཏགས་པར་ཡོད་པའི་བུམ་པ་མངོན་སུམ་མོ།།
ཞེས་འཇིག་རྟེན་ལ་གྲགས་པའི་ཐ་སྙད་མ་དཔྱད་པས་མཚན་ཉིད་ཀྱི་བསྟན་ཆོས་ཀྱི་
ཐ་སྙད་ལ་མ་བསྡུས་སོ་ཞེས་བྱ་བའམ། ཡང་ན་ཁྱོད་འཇིག་རྟེན་གྱི་གྲགས་པ་དང་
མཐུན་པའི་བསྟན་ཆོས་བྱེད་ན་མངོན་སུམ་གྱི་མཚན་ཉིད་རྟོག་བྲལ་མ་འཁྲུ་བ་་་་་
ཤེས་པ་ལ་བྱས་པས་འཇིག་རྟེན་ལ་གྲགས་པའི་བུམ་པ་མངོན་སུམ་ལ་རྟོག་བྲལ་མ་
འཁྲུལ་བ་མེད་པས། མངོན་སུམ་གྱིས་འཇིག་རྟེན་གྱི་ཐ་སྙད་མ་བསྡུས་པར་ཐལ་ལོ་
ཞེས་བྱ་བའོ། །མ་ཁྱབ་པ་བརྗོད་པ་ནི་འཇིག་རྟེན་པའི་ཐ་སྙད་ཀྱི་བུམ་པ་དོན་དམ
པ་ལ་བསམས་ནས་མངོན་སུམ་དུ་ཁས་མི་ལེན་ནོ་སྙམ་པ་ལ་འཕགས་པའི་ཞེས་བྱ་་་
བ་སྨྲོས་ཏེ། དོན་དམ་པ་ཁས་མ་བླངས་ཞེས་བྱ་བའི་ཐ་ཚིག་གོ །དོན་དམ་པའི་བུམ་
པ་ལ་མངོན་སུམ་ཞེས་བརྗོད་པར་མི་བྱེད་པས་འཕགས་པའི་ཐ་སྙད་ཁས་མ་བླངས་
ཞེས་བྱ་ལ། ཀུན་རྫོབ་ཀྱི་བུམ་པ་ལ་མངོན་སུམ་ཞེས་སྨྲ་བ་ལ། མཚན་ཉིད་རྟོག་
བྲལ་ཤེས་པ་ལ་བྱས་པས་མ་ཁྱབ་པའོ། །མ་བསྡུས་པ་ཡོང་བ་དགག་པ་ལ་གསུམ།
ཐ་དད་པར་དམིགས་པ་དང༌། གདགས་གཞི་མེད་པས་བཏགས་པར་མ་གྲུབ་པ་་
དང༌། བཏགས་པར་ཁས་བླངས་ཀྱང་ཧ་ཅང་ཐལ་བའོ། །དང་པོ་ནི་ཅི་སྟེ་ཞེས་བྱ་བ་
ལ་སོགས་པས་བཏགས་པར་ཡོད་པའི་བུམ་པའི་རྒྱུ་ནི་སྔོན་པོ་ལ་སོགས་པ་ཡིན་ལ།
དེ་ནི་ཚད་མའི་ཡུལ་ཡིན་པས་མངོན་སུམ་ཡིན་ལ། བཏགས་པར་ཡོད་པའི་བུམ་པ་
མངོན་སུམ་མ་ཡིན་པ་ཡང༌། དེའི་རྒྱུ་སྔོན་པོ་མངོན་སུམ་ཡིན་པའི་རྒྱུ་མཚན་གྱིས་
འབྲས་བུ་ལ་རྒྱུའི་མིང་བཏགས་པས། སྔོན་པོ་མངོན་སུམ་དུ་བརྗོད་པ་ན་བུམ་པ་
མངོན་སུམ་བརྗོད་པ་ཁོ་ན་ཡིན་པས་མ་བསྡུས་པར་མི་འགྱུར་ཞེས་བྱ་བ་འམ། ཡང་
ན་ཤེས་པ་ནི་མངོན་སུམ་རང་ཡིན་ལ། སྔོན་པོ་ལ་སོགས་པ་སྐྱེ་མཆེད་ཀྱི་རྫས་་་་
༢༨༨

༄༅། །རབ་བྱེད་དང་པོ།
རྣམས་ནི་བཏགས་པའི་མངོན་སུ་ཡིན་ལ། སྔོན་པོ་མངོན་སུམ་དུ་བརྗོད་པ་ནི་བུམ་
པ་མངོན་སུམ་པ་བརྗོད་པ་ཁོ་ན་ཡིན་པས་མ་བསྡུས་པར་མི་འགྱུར་ཞེས་བྱ་བའམ།
ཡང་ན་ཤེས་པ་ནི་མངོན་སུམ་རང་ཡིན་ལ་སྔོན་པོ་ལ་སོགས་པ་སྐྱེ་མཆེད་ཀྱི་རྫས་་་་་་
རྣམས་བཏགས་པ་བའི་མངོན་སུམ་ཡིན་ལ། སྔོན་པོ་ལ་སོགས་པའི་འབྲས་བུར་
གྱུར་བ་བུམ་པ་ནི་བཏགས་པའི་ཡང་བཏགས་པའི་མངོན་སུམ་ཡིན་པས། བཏགས་
པའི་མངོན་སུམ་བྱས་པས་དེའི་འབྲས་བུ་བུམ་པ་ལ་ཡང་མངོན་སུམ་ཞེས་བྱ་བ་སྒྲུབ་
པས། མ་ཁྱབ་པའི་ཉེས་པ་མེད་དོ་ཞེས་པན་ཏ་ཟེར་རོ་ཞེས་རྒོལ་བ་ལ། འབྱུང་བ་
ཞེས་བྱ་བའི་རྒྱུ་དང༌། བདེན་པ་ཞེས་བྱ་བའི་འབྲས་བུ་གཉིས་ཐ་དད་པར་དམིགས་
པས་འདི་ལ་བཏགས་པ་ནི་རིགས་ན། འདིར་ནི་མངོན་སུམ་ཡིན་པའི་བུམ་པ་སྔོན་
པོ་ལས་ཐ་དད་པར་དམིགས་པ་མེད་པ་མེད་པའི་ཕྱིར། བཏགས་ནས་བསྟན་ཆོས་
ལས་བརྗོད་པ་ཡང་མི་རིགས་སོ། །ཁ་ཅིག་གང་ཞིག་བཏགས་ནས་ཞེས་བྱ་བ་ནི་
སྔོན་པོ་ལ་སོགས་པ་ཡིན་ལ། བུམ་པ་ཞེས་བྱ་བ་ཞེས་པ་ནི་བཏགས་པའི་ཡང་་་་
བཏགས་པ་ཡིན་ཞེས་ཟེར་རོ། །གདགས་གཞི་མེད་པས་བཏགས་པ་མ་ཡིན་པ་ནི་
གལ་ཏེ་སྔོན་པོ་ཞེས་བྱ་བ་ལ་སོགས་པས་ཐ་དད་པར་ཤེས་པས་མ་དམིགས་པའི་རྒྱུ་
མཚན་གྱིས་བཏགས་པར་བརྗོད་དོ་ཞེས་རྟོག་པ་ལ། ཐ་དད་པར་དམིགས་པས་་
གདགས་གཞི་མེད་ལ། དེས་ན་བཏགས་པར་མི་རུང་ངོ་ཞེས་བྱ་བའོ། །བཏགས་
པར་ཁས་བླངས་ཀྱང་ཧ་ཅང་ཐལ་བ་ནི་གཞན་ཡང་ཞེས་བྱ་བ་ལ་སོགས་པས་ཡུལ་་་་
ཐ་དད་པར་མེད་པའི་རྒྱུ་མཚན་གྱིས་བཏགས་པར་ཡོད་དོ་ཞེས་བརྗོད་པ་ལ། སྐྱེ་
མཆེད་ཀྱི་རྫས་སྔོན་པོ་ལ་སོགས་པ་ཡང་སྔོན་པོ་ལ་སོགས་པའི་འབྲས་བུ་ཡིན་པས།
ས་ལ་སོགས་པ་ནི་བཏགས་པའི་མངོན་སུམ་ཡིན་ལ། སྔོན་པོ་ལ་སོགས་པ་
༢༨༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བཏགས་པའི་ཡང་བཏགས་པའི་མངོན་སུམ་དུ་རྟོགས་བྱའོ། །འཕགས་པའི་ཐ་སྙད་
ཁས་མ་བླངས་པ་ནི་དེ་ཁོ་ན་ཉིད་པ་ཞེས་བྱ་བ་ལ་སོགས་པའོ། །དྲི་ཞིམ་པ་ཞེས་བྱ་
བ་ལ་སོགས་པ་ནི་དྲི་ཞིམ་པོ་ཕྱོགས་གཅིག་༼པན་ཏ། མཆན།༽མྱོང་བ་ལ་ཐམས་ཅད་
མྱོང་ཞེས་ཐ་སྙད་ཟེར་བ་ལ་འཕགས་པས་སྤྱད་ན་ཅི་ཡང་མཐོང་བའམ། མྱོང་བ་
མེད་ཅེས་བྱ་བའི་ཐ་ཚིག་གོ །སྒྲ་མི་འཐད་པ་ལ་གཉིས། མངོན་པར་འདོད་པའི་སྒྲ་
བཤད་པ་དང་། གཞན་གྱི་འདོད་པ་བཀག་པའོ། །དང་པོ་ནི་གཞན་ཡང་ཞེས་བྱ་བ་
ལ་སོགས་པ་སྟེ། འདི་ལ་དབང་པོ་མངོན་དུ་ཕྱོགས་པས་མངོན་སུམ་ཞེས་བརྗོད་
པས་བུམ་པ་དང་དབང་པོ་ནི་དངོས་སུ་མངོན་སུམ་དུ་བརྗོད་ལ། ས་པ་ནི་་་་་་་
བཏགས་ནས་མངོན་སུམ་དུ་བརྗོད་དོ། །མངོན་སུམ་ཞེས་བྱ་བ་ནི་པྲ་ཏེག་ཤ་ཞེས་བྱ་
སྟེ༑ མངོན་སུམ་ཞེས་བྱས་ན་ཕྱོགས་སུ་ལྷུང་བས་བཤད་དུ་མི་འདོད་དོ། །འདི་ལ་
ཞེས་བྱ་བ་ནི་དབང་པོའམ་ལུས་གང་ཡང་རུང་བ་འདི་ལ་ཞེས་བྱའོ། །གཞན་གྱི་་
འདོད་པ་བཀག་པ་ལ་གཉིས། ཡུལ་བརྗོད་པ་ཐལ་བ་དང༌། རྣམ་པས་མ་ཁྱབ་
པའོ། །དང་པོ་ལ་བཞི། ཡུལ་ལ་འཇུག་པ་དང༌། ཐུན་མོང་མ་ཡིན་པའི་སྒྲ་བརྗོད་པ་
མེད་པ་དང༌། གྲངས་དང་ངོ་བོ་ཡུལ་ལས་ཐོབ་པ་དང་། འཇིག་རྟེན་ལ་གྲགས་པ་མ་
བརྗོད་པས་སློབ་དཔོན་དུལ་ལྷ་ཟློས་པའི་དོན་དུ་འཆད་པ་མི་འཐད་པའོ། །དང་པོ་
ནི་གང་ཞིག་དབང་པོ་ཞེས་བྱ་བ་ལ་སོགས་པ་སྟེ། ཡུལ་དང་དོན་ཞེས་པ་ནི་མིང་གི་
རྣམ་གྲངས་སོ། །དོན་སོ་སོ་ཞེས་བྱ་བ་ནི་པྲ་ཐེར་ཏ་ཞེས་བྱ་བ་སྟེ། དེ་ནི་དབང་པོ་སོ་
སོ་ལ་བསྟེན་པ་ཞེས་བྱ་བར་མི་འགྱུར་རོ། །གཉིས་པ་ནི་ཅི་སྟེ་ཇི་ལྟར་ཞེས་བྱ་བ་ལ་
སོགས་པ་སྟེ། དབང་པོ་ནི་རྟེན་གསལ་བ་དང་མི་གསལ་བ་ཞེས་བྱའོ། འདི་ནི་སྔ་མ་
དང་མི་འདྲ་སྟེ་ཞེས་བྱ་བ་གོང་དུ་རྟེན་གྱི་སྒོ་ནས་བསྟན་པ་ལ་དགོས་པ་ཡོད་པ་ཡིན་་
༢༩༠

༄༅། །རབ་བྱེད་དང་པོ།
ཏེ༑ ཡིད་གཅོད་པ་ཡིན་ལ། འདིར་རྟེན་གྱི་སྒོ་ནས་བསྟན་པ་ནི་དགོས་པ་མེད་པ་
ཡིན་ཏེ། རྟེན་གྱི་སྒོ་ནས་བསྟན་པས་ཤེས་པའི་རྣམ་པར་དབྱེ་བ་གྲུབ་དུ་ཟིན་ཀྱང་
འདིར་དབྱེ་བ་བསྒྲུབ་པ་ནི་མ་ཡིན་གྱི་མཚན་ཉིད་སྟོན་པའི་སྐབས་ཡིན་ལ། མངོན་
སུམ་རྟོག་བྲལ་མ་ཁྲུལ་བ་ཞེས་བྱ་བས་ཡིད་བཅད་པ་ཡིན་ལ། ཡིད་བཅད་པ་གྲུབ་
བཞིན་དུ་དབང་པོ་སྟེ་རྟེན་བསྟན་པ་ལ་དགོས་པ་མེད་དོ། །གསུམ་པ་ནི་ཚད་མའི་
གྲངས་དང་འཇུག་པ་ཞེས་བྱ་བ་ལ་སོགས་པའོ། །བཞི་པ་ནི་གལ་ཏེ་འཇིག་རྟེན་་
ཞེས་བྱ་བ་ལ་སོགས་པ་སྟེ། བརྗོད་པར་འདོད་པའི་དོན་ཞེས་པ་ནི་ཕྱིའི་དོན་ལ་་་་
གྲགས་ཀྱི་དོན་སོ་སོ་ཞེས་པའི་ཟློས་པ་མ་གྲགས་ཞེས་པའོ། །འཇིག་རྟེན་ལ་མ་་་
གྲགས་པ་ནི་ཡིན་མོད་ཀྱི་ཞེས་པི་དོན་ལ་འོ་སྐོལ་ཅག་གིས་མ་སྨྲས་ཞེས་པ་ནི་ཤེས་་
པ་ལ་མངོན་སུམ་དོན་ལ་བཏགས་ནས་མངོན་སུམ་ཞེས་སྨྲས་པས་དབང་པོ་ལ་་་་་་
བསྟེན་པས་ན་མངོན་སུམ་ཞེས་བྱ་བ་བརྗོད་པས་འཇིག་རྟེན་ལ་གྲགས་པ་དེ་ཡང་་་་་་
སྤོང་བར་འགྱུར་རོ། །ཟློས་པའི་དོན་དུ་འཆད་པ་མི་འཐད་པ་ནི་ཟློས་པའི་དོན་མེད་
པ་ཞེས་བྱ་བ་ལ་སོགས་པའོ། །མཚན་ཉིད་མི་འཐད་པ་ལ་གཉིས། དོན་མེད་པ་་
དང༌། ལུང་གིས་མཚན་ཉིད་བསྒྲུབ་པར་མི་ནུས་པའོ། །དང་པོ་ནི་རྟོག་པ་དང་བྲལ་
ཞེས་བྱ་བ་ལ་སོགས་པ་སྟེ། འཇིག་རྟེན་ན་ཅི་ལྟར་གྲགས་པ་དེ་ལྟར་མཚན་ཉིད་ཀྱི
བསྟན་ཆོས་དཔྱད་པ་ཡིན། རྟོག་པ་དང་བྲལ་བར་འཇིག་རྟེན་ལ་གྲགས་པས་མཚན་
ཉིད་དོན་མེད་དོ། །ལུང་གིས་སྒྲུབ་པར་བྱེད་མི་ནུས་པ་ནི་མིག་གི་རྣམ་པར་ཤེས་པ་
ཞེས་བྱ་བ་ལ་སོགས་པ་སྟེ། མིག་གི་རྣམ་པར་ཤེས་པ་མེད་པའི་བྱེད་པའོ། །མིག་གི་
རྣམ་པར་ཤེས་པ་དང་ལྡན་པའི་ལྷ་སྦྱིན་གྱིས་རྟོགས་པར་བྱ་བའི་ལས་སྔོན་པོ་དང་་་་
བྱེད་པ་ཐ་དད་ཙམ་ཞིག་འདིས་སྟོན་པ་ཡིན་གྱི། མཚན་ཉིད་བསྒྲུབ་པ་མ་ཡིན་ཞིང་
༢༩༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དབང་པོའི་ཤེས་པ་ལྔ་སྐྱེད་བྱེད་དུ་བརྗོད་པས་ཡིད་ཀྱི་རྣམ་པར་ཤེས་པ་དང་རྟོག་པ་
དང་དུས་མཉམ་པ་ལ་འཇིག་རྟེན་པ་དང་བྲལ་བའི་ཐ་སྙད་བྱེད་པ་མེད་དོ་ཞེས་བྱ་་་་་
བའི་མིག་གི་རྣམ་པར་ཤེས་པས་ནི་སྔོན་པོ་ཤེས་ཀྱི། སྔོན་པོས་ནི་སྔོན་པོ་ཤེས་པ་མ་
ཡིན་ཏེ་བེམ་པོ་ཡིན་པའི་ཕྱིར་རོ། །ཀུན་རྫོབ་ཀྱི་ཚད་མ་རྣམ་པར་གཞག་པ་ནི་དེའི་
ཕྱིར་གལ་ཏེ་ཞེས་བྱ་བ་ལ་སོགས་པས་འཆད་པ་ཡིན་ནོ། །བརྩད་པ་སྤྲང་བ་ལ་་་
གཉིས་ཏེ། གཞན་ལས་སྐྱེ་བ་མེད་པ་དང༌། རྐྱེན་ཉིད་དགག་པའོ། །དང་པོ་ལ་
གཉིས། རྐྱེན་གཞན་ལས་སྐྱེ་བ་དགག་པ་དང༌། བྱ་བ་ལས་སྐྱེ་བ་དགག་པའོ། །
དེའི་དང་པོ་ལ་བརྒལ་བ་དང་ལན་གཉིས་ལས་དང་པོ་བརྒལ་བ་ནི་འདིར་རང་གི་སྡེ་
བ་ཞེས་བྱ་བ་ལ་སོགས་པས་མང་པོས་བཀུར་བའི་སྡེ་བ་དག་རྒོལ་བར་བྱེད་སྟེ།
རྐྱེན་བཞི་ཡང་དངོས་པོས་གྲུབ་པ་མེད་ཀྱི་འོན་ཀྱང་ཕན་ཚུན་ལྟོས་ནས་བཞག་པ་་་་་་་
ཡིན་ནོ། །སེམས་དང་སེམས་ལས་བྱུང་བ་དམིགས་ནས་སྐྱེ་བའི་ཡུལ་དེ་ནི་དམིགས་
པའི་རྐྱེན་ཞེས་བྱའོ། །མེ་དུད་ལྟ་བུ་ནི་སྔར་སྐྱེས་པ་ཞེས་བྱའོ། །ནམ་ལངས་པ་དང་
བྱ་འབོད་པ་ནི་ལྷན་ཅིག་སྐྱེས་པ་ཞེས་བྱའོ། །འཆི་ལྟས་ལྟ་བུ་ནི་ཕྱིས་སྐྱེས་པ་ཞེས་
བྱའོ་ཞེས་འཆད་ལ། ཁ་ཅིག་ནི་རྒྱུ་ལྔ་སྨྲས་པ་ནི་འདི་གསུམ་དུ་འདུས་པ་ཡིན་ཏེ།
ཀུན་ཏུ་འགྲོ་བའི་རྒྱུ་དང་སྐལ་བ་དང་མཉམ་པའི་རྒྱུ་ནི་སྔར་སྐྱེས་པས་བསྡུས་ལ།
མཚུངས་པར་ལྡན་པའི་རྒྱུ་དང་ལྷན་ཅིག་བྱུང་བའི་རྒྱུ་ནི་ལྷན་ཅིག་སྐྱེས་པས་བསྡུས་་་་
ཤིང༌། བྱེད་པའི་རྒྱུ་ནི་ཕྱིས་སྐྱེས་པས་བསྡུས་ཞེས་༼ཕན་ཏ། མཆན།༽འཆད་དོ། །ལན་
ལ་གསུམ། རྒྱུ་ལ་འབྲས་བུ་མེད་པས་རྐྱེན་གཞན་ལས་བྱུང་བ་དགག་པ་དང༌། རྒྱུ་
འབྲས་སུ་མཉམ་པ་ཡིན་པས་གཞན་ཉིད་དགག་པ་དང༌། དོན་བསྡུ་བའོ། །དང་པོ་
ནི་བཤད་པར་བྱ་སྟེ་ཞེས་པ་ལ་སོགས་པའོ། །གཉིས་པ་ནི་རྣམ་པ་ཅིག་ཏུ་ན་ཞེས་བྱ་
༢༩༢

༄༅། །རབ་བྱེད་དང་པོ།
བ་ལ་སོགས་པའོ། །གསུམ་པ་ནི་དེའི་ཕྱིར། གཞན་དུ་ཞེས་བྱ་བ་ལ་སོགས་པའོ། །
བྱ་བ་ལས་སྐྱེ་བ་དགག་པ་ལ་བརྒལ་པ་དང་ལན་གཉིས་ལས་དང་པོ་ནི་དེའི་ཕྱིར་དེ་
ལྟར་ཞེས་བྱ་བ་ལ་སོགས་པས་མིག་གི་དབང་པོ་ལ་སོགས་པ་བྱེད་པ་པོ་ནི་བྱ་བ་་་་
སྐྱེད་པ་ཡིན་ལ། བྱ་བས་ཤེས་པ་སྐྱེད་པ་ཡིན་ཞེས་བྱ་བའོ། །ཁ་ཅིག་ནི་མིག་གི་
དབང་པོ་ལ་སོགས་པས་ནི་མིག་གི་རྣམ་པར་ཤེས་པ་སྐྱེ་བའི་བྱ་བ་སྐྱེད་ལ། དེས་
མིག་གི་རྣམ་པར་ཤེས་པ་ལ་སོགས་པ་སྐྱེད་དོ་ཞེས་འཆད་དོ། །ལན་ལ་བཞི་སྟེ། བྱ་
བ་རྐྱེན་དང་ལྡན་པ་ལས་སྐྱེ་བ་དགག་པ་དང༌། རྐྱེན་དང་མི་ལྡན་པ་ལས་སྐྱེ་བ་་་་
དགག་པ་དང་རྐྱེན་ཉིད་ལས་སྐྱེ་བ་དགག་པའོ། །སུན་དབྱུང་བའི་དང་པོ་བཤད་པ་
ནི་བཤད་པ་ཞེས་པ་ལ་སོགས་པ་སྟེ་དགོས་པ་ནི་དཔེར་ན་འབྲས་ཆན་ཚོས་པ་ཞེས་་་་
བྱ་བའི་འབྲས་བུ་ལ་ལྟོས་ནས་བྱེད་པ་པོ་ལ་ཡོད་པི་བྱ་བ་མེ་འབུད་པ་ལ་སོགས་པ་་་་
བཞག་པ་ཡིན་ལ། འབྲས་བུ་ཚོས་པ་ཞེས་བྱ་བའི་བྱ་བ་མེད་ན་བྱ་བ་གཞག་པ་་་་
འཐད་པ་མ་ཡིན་པ་དེ་བཞིན་དུ་འབྲས་བུ་ལ་ཤེས་པ་སྐྱེད་པའི་ལས་ལ་ལྟོས་ནས་བྱ་་
བ་གཞག་པ་ཡིན་ནོ། །དུས་ལན་གསུམ་པ་རྟོགས་པའི་སྒོ་ནས་ཤེས་པ་ལས་སམ།
འབྲས་བུ་མེད་པ་དེ་ལ་ལྟོས་ནས་བཞག་པའི་བྱ་བ་མེད་དོ། །ཞེས་བྱ་བའོ། །མ་
སྐྱེས་པ་ལ་ཡང་མི་རིགས་ཏེ་ཞེས་པ་ནི་མྱུ་གུ་སྔོན་པོ་ནི་བྱེད་པ་པོ་ཡིན་ལ། དེ་རང་
ལས་སྐྱེས་པས་དེའི་བྱ་བ་འགྲུབ་པར་ག་ལ་འགྱུར་ཞེས་བྱ་བའོ། །གཉིས་པ་དང་
གསུམ་པ་དང་བཞི་པ་ནི་གལ་ཏེ་དེ་ལྟར་ན་ཞེས་པ་ལ་སོགས་པའི་བརྒལ་ལན་ཏེ།
གལ་ཏེ་དེ་ལྟར་ན་ཞེས་པ་ལ་སོགས་པའི་བརྒལ་ལན་དང་། ཅི་ལྟར་རྣམ་པར་ཞེས་
བྱ་བ་ལ་སོགས་པས་རིམ་པ་བཞིན་དུ་བསྟན་ཏེ། རྐྱེན་ཉིད་དགག་པ་ལ་གསུམ།
བསྡུས་པ་དགག་པ་དང༌། མཚན་ཉིད་ལས་གྲུབ་པ་དགག་པ་དང༌། འབྲས་བུ་
༢༩༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
འཐོང་པ་ལས་གྲུབ་པ་དགག་པའོ། །དང་པོ་ལ་གཉིས། རྒྱུ་མཚན་མེད་པ་དང༌།
འབྲས་བུ་ཡོད་མེད་གཉིས་ཀྱི་རྐྱེན་དུ་མི་འཐད་པའོ། །དང་པོ་ནི་འདིར་སྨྲས་པ་ཞེས་
པ་ལ་སོགས་པས་རྒོལ་བ་སྔོན་དུ་བཏང་ནས་བསྟན་ཏེ། དགོས་པ་ནི་རྐྱེད་ཉིད་དུ་
འཇོག་པའི་རྒྱུ་མཚན་ནི་རྐྱེན་ལ་བརྟེན་ནས་འབྲས་བུ་སྐྱེ་བ་ཙམ་ལ་ལྟོས་པ་ཡིན་ན།
འབྲས་བུ་མ་སྐྱེས་པའི་སྔ་རོལ་དུ་འབྲས་བུ་སྐྱེ་བ་ཞེས་བྱ་བའི་རྒྱུ་མཚན་མེད་པས་་་་
རྐྱེན་མ་ཡིན་ལ། གང་གི་ཚེ་འབྲས་བུ་སྐྱེས་པ་ན་ནི་རྐྱེན་དོན་མེད་དོ་ཞེས་བྱ་བའོ། །
གཉིས་པ་ནི་གཞན་ཡང་ཞེས་བྱ་བ་ལ་སོགས་པ་སྟེ། འབྲས་བུ་ཡོད་པ་དང་མེད་པ་
གཉིས་ཀ་ཞིག་སྐྱེད་ན་ནི། དེ་ལ་ལྟོས་ནས་རྐྱེན་དུ་རིགས་ན་འབྲས་བུ་ཡོད་པ་ལ་
སོགས་པ་མི་སྐྱེད་པས་རྐྱེན་དུ་མི་འཐད་པ་ཉིད་དོ། །འབྱུང་བར་གྱུར་བ་ལ་ནི་ནུས་
པས་ཁྱབ་པ་ཡིན་ལ། ནུས་པ་ལ་འབྲས་བུ་མ་ལྟོས་པས་འབྲས་བུ་གྲུབ་པ་མེད་པ་
ཡང་ནུས་པ་མེད་དོ། །མཚན་ཉིད་ལས་གྲུབ་པ་དགག་པ་ལ་གཉིས་ཏེ་རྒོལ་བ་དང༌།
ལན་ནོ།།རྒོལ་བ་ནི་འདིར་སྨྲས་པ་ཞེས་བྱ་བ་ལ་སོགས་པས་རྒྱུའི་རྐྱེན་གྱིས་མཚན་
ཉིད་དང་མཚོན་པར་བྱས། ལྷག་མ་གསུམ་གྱི་མཚན་ཉིད་ཀྱང་བལྟའོ། །ལན་ལ་
བཞི། རྒྱུའི་རྐྱེན་དང༌། དམིགས་པའི་རྐྱེན་དང༌། དེ་མ་ཐག་པའི་རྐྱེན་དང༌། བདག་
པོའི་རྐྱེན་གྱི་མཚན་ཉིད་དགག་པའོ། །དང་པོ་ནི་གལ་ཏེ་དེའི་མཚན་ཉིད་ཅེས་བྱ་བ་
ལ་སོགས་པ་བསྟན་ཏེ། དམིགས་པའི་རྐྱེན་གྱི་མཚན་ཉིད་དགག་པ་ལ་ཡང་ཡོད་
པའི་དམིགས་པར་མི་འཐད་པ་དང༌། མེད་པའི་དམིགས་པར་མི་འཐད་པ་དང༌།
ལུང་གི་དགོས་པ་གཏན་ལ་དབབ་པ་དང་། གསུམ་གྱིས་སྟོན་པ་ལས། དང་པོ་ནི་
དམིགས་པའི་ཞེས་བྱ་བ་ལ་སོགས་པས་སེམས་དང༌། སེམས་ལས་བྱུང་བ་ཡིན་པ་
ལ་དམིགས་པ་བརྟགས་པ་དོན་མེད་པས། དེ་ལ་ལྟོས་ནས་དམིགས་པའི་རྐྱེན་མི་
༢༩༤

༄༅། །རབ་བྱེད་དང་པོ།
འཐད་དོ། །དམིགས་པ་དང་འབྲེལ་བ་ནི་ཅུང་ཞིག་ཡོད་པ་ནི་ཡིན་ནོ་ཞེས་པ་ནི་མདོ་
སྡེ་བ་ནི་ཡུལ་སྔ་མ་ཤེས་པ་ནི་ཕྱི་མ་པ་ཡིན་ལ། ཡུལ་ཡོད་པའི་དུས་སུ་ཤེས་པ་ཡོད་
དམ་མེད། གལ་ཏེ་ཡོད་ན་རྒྱུ་ཡུལ་དམིགས་པ་དོན་མེད་ལ། མེད་ན་དམིགས་པར་
བྱེད་པའི་ཤེས་པ་མེད་པར་དམིགས་པའི་ཡུལ་དུ་གང་ལ་བརྟེན་ནས་གཞག སློབ་
དཔོན་ཆོས་མཆོག་ཡུལ་དང་ཤེས་པ་དུས་མཉམ་དུ་འདོད་དོ། །དེའི་ལུགས་ལ་ཡང་
ཤེས་པ་དམིགས་བྱེད་ཡིན་པ་ལྟར་ཡུལ་ཡང་དམིགས་བྱེད་དུ་ཅི་ལྟར་མི་གཟུང་ཡུལ་
དམིགས་བྱ་ཡིན་པ་ལྟར་ཤེས་པ་ཡང་དམིགས་བྱར་ཅི་སྟེ་མི་གཟུང་སྟེ། ཤེས་པ་དང་
ཤེས་བྱ་དུས་མཉམ་དུ་འབྱུང་བའི་ཕྱིར་རོ། །གལ་ཏེ་ཤེས་པ་ནི་ནང་དུ་དམིགས་པ་
ཡིན་ལ། ཡུལ་ནི་ཕྱི་རོལ་དུ་དམིགས་པ་ཡིན་ནོ་ཟེར་ན། དེ་ལྟ་ན་ཡང་ཐ་དད་པ་
ཙམ་དུ་གྲུབ་ཀྱི། དམིགས་པ་དང་དམིགས་བྱེད་དུ་མ་གྲུབ་པས་འབྲེལ་བ་མེད་དོ་
ཞེས་བྱ་བའོ། །གཉིས་པ་མེད་པའི་དམིགས་པ་མི་འཐད་པ་ནི། ཅི་སྟེ་མེད་པ་ལ་
ཞེས་བྱ་བ་ལ་སོགས་པས་བསྙད་དེ། ཆོས་འདི་དམིགས་པ་མེད་པ་ནི་ཡིན་པ་ཁོ་
ནར་ཉེ་བར་བསྟན་ཅེས་ཕྱེད་དང་པོ་བསྒྱུར་བས་ཀྱང་དོན་འདིར་འགྱུར་ཏེ། སེམས་
དང་སེམས་ལས་བྱུང་བའི་ཆོས་འདི་ནི་མེད་པ་ཉིད་ཀྱི་ཕྱིར་དམིགས་པ་ལ་ལྟོས་པ་་་་
མེད་པས་དམིགས་པ་མེད་པ་ཁོ་ན་ཡིན་པ་ལ་ཁྱོད་ཀྱིས་ནི་དམིགས་པ་དང་བཅས་་་་་
པར་བསྟན་ཏོ། །ཞེས་བྱ་བ་ཙམ་བརྗོད་པའི་འཐད་པ་ཕྱེད་འོག་མས་བརྗོད་དོ། །
སུམ་ཡིན་ཅི་ལྟར་ཞེས་བྱ་བ་ལ་སོགས་པའི་བརྒལ་ལན་གྱིས་བསྟན་ཏོ། །མཚུངས་
པ་དེ་མ་ཐག་པའི་རྐྱེན་གྱི་མཚན་ཉིད་ལ་གཉིས་ཏེ། འབྲས་བུ་མ་སྐྱེས་པས་རྒྱུ་ལ་
འགག་པ་མེད་པ་དང༌། སྔར་བཤད་པའི་འཐད་པས་འགག་པ་མེད་པའོ། །དང་པོ་
དེ་ནི་ཞེས་པ་ལ་སོགས་པས་སྟོན་ཏེ། དེའི་དོན་ནི་རྒྱུའི་འགགས་པས་འབྲས་བུའི་སྐྱེ་
༢༩༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བ་ལ་ལྟོས་པའི་ཕྱིར། ས་བོན་གྱི་དུས་ཉིད་ན་མྱུ་གུ་སྐྱེས་པས་ན་འདི་འཐད་པ་ཞིག་
ན༑ ས་བོན་གྱི་དུས་སུ་ནི་མྱུ་གུ་མ་སྐྱེས་པས་འགག་པ་མེད་ལ། འགགས་ན་ནི་རྒྱུའི
འགགས་པའི་རྐྱེན་ནི་འབྲས་བུའི་སྐྱེ་བ་ཡིན་ན། འབྲས་བུའི་མ་སྐྱེས་པར་ཡང་་་་
འགག་པར་ཁས་ལེན་ན། རྒྱུའི་འགག་པའི་རྐྱེན་དང༌། འབྲས་བུ་སྐྱེ་བའི་རྐྱེན་མེད་
པར་འགྱུར་རོ་ཞེས་བྱ་བ་ཡིན་ལ། འང་གི་སྒྲ་སྐྱེ་བ་མེད་པ་ལ་ལྟོས་སོ་ཞེས་བྱ་བ་ནི་
ཆོས་རྣམས་སྐྱེ་བ་མ་ཡིན་ན་ཞེས་བྱ་བའི་སྐྱེ་བ་མེད་པ་བསྡུས་པ་ཡིན་གྱི། འགག་པ་
འཐད་པར་མི་འགྱུར་རོ་ཞེས་བྱ་བའི་འགག་པ་མེད་པ་སྡད་པ་ནི་མ་ཡི་ནོ་ཞེས་་་་་་་
བསྟན་པས་དོན་འདི་བསྟན་ཏེ། འབྲས་བུ་མ་སྐྱེས་པར་རྒྱུ་འགགས་ན་འབྲས་བུ་སྐྱེ་
བ་དང༌། རྒྱུ་འགགས་པའི་རྒྱུ་མེད་པར་འགྱུར་རོ་ཞེས་བྱ་བའོ། །གཉིས་པ་ནི་ཡང་ན་
ཞེས་བྱ་བ་ལ་སོགས་པའོ། །བདག་པོའི་རྐྱེན་གྱི་མཚན་ཉིད་དགག་པ་ནི་ད་ནི་་་་་
ཞེསབྱ་བ་ལ་སོ་གས་པའོ། །འབྲས་བུ་ཐོབ་པ་ལས་གྲུབ་པ་དགག་པ་ལ་དང་པོ་་
བརྒལ་བ་ནི་འདིར་སྨྲས་པ་ཞེས་བྱ་བ་ལ་སོགས་པའོ། །ལན་ལ་གསུམ་སྟེ། འབྲས་
བུ་སྐྱེ་བ་མཐོང་བའི་གཏན་ཚིགས་མ་གྲུབ་པར་བརྗོད་པ་དང༌། དེ་ཉིད་མ་ངེས་པ་
སྤང་བ་དང༌། མ་གྲུབ་པ་སྤང་བ་དང་། དང་པོ་ནི་བཤད་པར་བྱ་སྟེ་ཞེས་བྱ་བ་ལ་
སོགས་པ་སྟེ། རྐྱེན་འདུས་པ་ལ་སོགས་པ་ལ་འབྲས་བུ་ཡོད་པ་ནི་འབྲས་བུ་སྐྱེ་བ་
དམིགས་པའི་གཏན་ཚིགས་གྲུབ་པ་ཡིན་ན། རྐྱེན་ལ་ནི་འབྲས་བུ་མེད་པས་གཏན་
ཚིགས་མ་གྲུབ་པ་ཉིད་དོ་ཞེས་བྱ་བའོ། །མ་ངེས་པ་སྤང་བ་ནི་ཇི་ལྟར་འབྲས་བུ་དེ་ནི་
མེད་པར་ཡང་ཞེས་བྱ་བ་ལ་སོགས་པ་སྟེ། འདིས་ཀྱང་རྐྱེན་འདུས་པ་ལ་སོགས་པ་
ལ་འབྲས་བུ་མེད་མོད། སྐྱེ་བ་ལ་གོ་འགལ་བ་ཅི་ཡོད་ཅེས་མ་ངེས་པར་བརྗོད་པ་ལ་
ལན་བཏབ་པ་ཡིན་ནོ། །མ་གྲུབ་པ་སྤྲང་བ་ལ་གཉིས་ཏེ། འབྲས་བུ་རྐྱེན་གྱི་རང་
༢༩༦

༄༅།།རབ་བྱེད་གཉིས་པ།
བཞིན་མ་ཡིན་པ་དང༌། ཁས་བླངས་པས་མ་གྲུབ་པ་བརྗོད་པ་སྤང་བའོ། །དང་པོ་ནི་
འདིར་སྨྲས་པ་ཞེས་བྱ་བ་ལ་སོགས་པའི་རྒོལ་བ་བཀོད་ནས་བསྟན་ཏོ། །གཉིས་པ་
ནི་འདིར་སྨྲས་པ་ཞེས་བྱ་བ་ལ་སོགས་པས་རྐྱེན་དང་རྐྱེན་མ་ཡིན་པའི་འབྲས་བུ་ལ་་
ལྟོས་ནས་རྣམ་པར་གཞག་པ་ཡིན་ལ། རྐྱེན་དང་རྐྱེན་མ་ཡིན་པ་ཁས་བླངས་པས་
འབྲས་བུ་ཁས་བླངས་པ་ཡིན་ལ། དེས་ན་འབྲས་བུ་མེད་པའི་ཕྱིར་ཞེས་མ་གྲུབ་བོ་
ཞེས་རྒོལ་བའི་ལན་གྱི་སྒོ་ནས་བསྙད་དོ། . །དེ་ལྟར་སྐྱེ་བ་བཀག་པ་དང་བརྩད་པ་
སྤང་བ་བཤད་ནས། ལུང་དང་སྦྱར་བ་ནི་འཕགས་པ་དཀོན་མཆོག་འབྱུང་གནས་
ཞེས་སོགས་སོ། །སྐྱེ་བ་མེད་པ་གཉིས་ལས་དང་པོ་ནི་མ་བྱུང་བས་བྱུང་བ་མེད་པ་
ཡིན་ལ། གཉིས་པ་ནི་བྱུང་བའི་དངོས་པོ་གཞན་དུ་འགྱུར་བ་མེད་པའོ། །ཡོད་པའི་
དངོས་པོ་གཏན་འཇིག་པ་མེད་པས་ན་འཆི་བ་མེད་པའོ། །ཡོད་པའི་དངོས་པོ་་་་་
དམན་པར་འགྱུར་བ་མེད་པས་ན་རྒ་བ་མེད་པའོ། །རྐྱེན་བརྟག་པའི་རབ་ཏུ་བྱེད་པ་
སྟེ་དང་པོའི་བཤད་པ་རྫོགས་སོ།། །།
༈ འགྲོ་འོང་བརྟག་པ་ལ། དོན་བཅུ་གཉིས་ཀྱིས་སྟོན་པ་ལས། དང་པོ་ལས་ལྟོས་
ནས་འགྲོ་བ་དགག་པའོ། །།དེ་ལ་གཉིས་ཏེ། དུས་རིང་བ་ལ་ལྟོས་ནས་དགག་པ་
དང༌། །དུས་ཉེ་བ་ལ་ལྟོས་ནས་དགག་པའོ། །དང་པོ་ནི་འདིར་སྨྲས་པ་གལ་ཏེ་ཞེས་
བྱ་བ་ལ་སོགས་པའི་བརྒལ་ལན་གྱིས་བསྟན་ཏེ། དེ་ཡང་སྒྲ་འགལ་བའི་སྒོ་ནས་
སུན་འབྱིན་པར་བྱེད་པ་ཡིན་ཏེ། སོང་བ་དང་མ་སོང་བ་ནི་འདས་པ་དང་མ་འོངས་
པ་ཡིན་ལ། འགྲོ་ཞེས་བྱ་བ་ནི་ད་ལྟར་བ་ཡིན་པས་སྒྲ་འགལ་ལོ། །དུས་ཉེ་བ་ལ་
ལྟོས་ནས་དགག་པ་ལ་གཉིས། འགྲོ་བ་མ་གྲུབ་པ་དང༌། བྱ་བ་དང་འབྲེལ་བ་མི་
འཐད་པའོ། །དང་པོ་ལ་ཡང་གཉིས་ཏེ། སོང་བ་དང་མ་སོང་བར་འདུས་པ་དང༌།
༢༩༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
རྐང་པས་མནན་པ་འདུས་པའོ། །དེ་ཡང་བགོམ་པ་ལ་ཡང་ཞེས་བྱ་བ་ལ་སོགས་པ་
དང༌། ཅི་སྟེ་ཞེས་བྱ་བའི་བརྒལ་ལན་གྱིས་རིམ་པ་བཞིན་བསྟན་ཏོ། །བྱ་བ་དང་་
འབྲེལ་བ་མི་འཐད་པ་ལ་གཉིས། རྒོལ་བ་དང་། ལན་ནོ། །རྒོལ་བ་ནི་འདིར་སྨྲས་
པ་ཞེས་པ་ལ་སོགས་པ་སྟེ། འགྲོ་བས་ཁྱབ་པའི་གཡོ་བའི་རྟགས་བགོམ་པའི་ལམ་
ཁོ་ན་ལ་ཡོད་པས། བགོམ་པ་ལ་འགྲོ་བ་དང་དངོས་པོ་གཅིག་ལ་ཡོད་པ་ཡིན་ལ།
ཤེས་པས་ཀྱང་རྟོགས་སོ་ཞེས་སེམས་པའོ། །འདིར་འགྲོ་བ་གཅིག་ནི་ཤེས་པའི་དོན་
ཡིན་ལ་ཞེས་པ་ནི་བགོམ་པའི་གཙོམ་པ་དེ་ནི་རྟོགས་པའི་འམ་ཚད་མས་ཤེསཔ་་་་་་
ཞེས་བྱའོ། །གཞན་ཡུལ་གཞན་དུ་ཕྱིན་པ་ཞེས་བྱ་བ་ནི་བགོམ་པའི་འགྲོ་བ་དེ་ནི་
ཉེར་ལེན་ཡུལ་གཞན་དུ་སྐྱེ་བ་ཞེས་བྱ་བའི་ཐ་ཚིག་གོ །ལན་ལ་གསུམ། འགྲོ་བ་
ཞེས་བྱ་བའི་བརྗོད་པ་དོན་གྱིས་སྟོང་པར་ཐལ་བ་དང༌། ལས་བརྗོད་པ་དོན་གྱིས་
སྟོང་པར་ཐལ་བ་དང༌། བྱ་བ་གཉིས་ཀ་དང་འབྲེལ་བ་ཧ་ཅང་ཐལ་བའོ། །དེ་ཡི་ནི་
དེ་ལྟར་བརྟགས་ཀྱང་ཞེས་བྱ་བ་ལ་སོགས་པ་སྟེ། དགོས་པ་ནི་བགོམ་པ་ཞེས་བྱ་
བའི་ལས་ནི་འགྲོ་བའི་བྱ་བ་ཁོ་ན་དང༌། འབྲེལ་བ་ཁོ་ན་ཡིན་གྱི་མ་འབྲེལ་བ་ནི་
ལས་མ་ཡིན་པས། ལས་ཁོ་ན་བྱ་བ་དང་འབྲེལ་བའི་ཕྱིར། བྱ་བ་གཉིས་པ་ཡོད་ན་
གཅིག་ལས་དང་འབྲེལ་ཡང་། གཉིས་པ་བྱ་བ་དང་འབྲེལ་པ་ཡིན་ན་བྱ་བ་གཉིས་
པ་མེད་པའི་ཕྱིར། བགོམ་པའི་ལས་ལ་འགྲོ་ཞེས་བརྗོད་པའི་ཚིགས་དོན་གྱིས་སྟོང་
བར་འགྱུར་རོ་བྱ་བའོ། །གཉིས་པ་ནི་ཅི་སྟེ་འགྲོ་བ་ཞེས་བྱ་བ་ལ་སོགས་པས་སྟོན་
ཏེ་ཅི་སྐད་བརྗོད་པའི་ཉེས་པ་སྤང་བར་འདོད་ནས་འགྲོ་བའི་བྱ་བ་བརྗོད་པའི་
དོན་དང་ལྡན་པར་འདོད་ན་ནི་བགོམ་པ་འགྲོ་འོང་ཞེས་བྱ་བའི་ལས་བརྗོད་པ་དོན་་་
དང་ལྡན་མོད་ཀྱི། བྱ་བས་གཉིས་ཕྱེད་པའི་ཕྱིར་དང་། བྱ་བ་གཅིག་འགྲོ་བོ་ཞེས་བྱ་
༢༩༨

༄༅།།རབ་བྱེད་གཉིས་པ།
བའི་བྱ་བ་ཁོ་ན་དང༌། འབྲེལ་བའི་ཕྱིར་བགོམ་པ་འགྲོ་བོ་ཞེས་བྱ་བའི་ལས་བརྗོད་
པ་འགྲོ་བའི་བྱ་བས་སྟོང་པར་ཐལ་ལོ་ཞེས་བྱ་བའོ། །འགྲོ་བའི་བྱ་བ་འགྲོ་བ་དང་
འབྲེལ་བ་ཡིན་ཡང༌། བགོམ་པ་བྱ་བ་དང་མི་ལྡན་པ་མ་ཡིན་ཏེ། དེ་གཉིས་བྱ་བ་
གཅིག་པ་ཡིན་པས་སོ། །འགྲོ་བ་དང་བགོམ་པ་གཉིས་ཀྱང་བྱ་བ་གཅིག་ཡིན་པས་
འགྲོ་བ་དང་བགོམ་པ་གཉིས་གཅིག་ཡིན་ནོ་ཞེས་ཁོང་ནས་རྟོགས་པ་ལ་། གང་གི་
ཕྱིར་བགོམ་པ་ལ་འགྲོ་བ་ཡོད་ཕྱིར་ཞེས་སྨོས་ཏེ། རྒན་པོ་དབྱུག་པ་དང་ལྡན་པ་
བཞིན་དུ་བགོམ་པ་དང་འགྲོ་བ་ཡང་ཐ་དད་པར་ཁྱོད་རང་གི་གཞུང་གིས་བརྗོད་པ་་་་
ཡིན་ནོ། །ཧ་ཅང་ཐལ་བ་ལ་གཉིས་འགྲོ། ཞེས་བྱ་བའི་བྱ་བ་གཉིས་སུ་ཐལ་བ་དང༌།
འགྲོ་བ་པོ་གཉིས་སུ་ཐལ་བའོ། །དང་པོ་ནི་ཅི་སྟེ་བགོམ་པ་དང་ཞེས་བྱ་བ་ལ་་་་་
སོགས་པས་བསྙད་དོ། །གཉིས་པ་ལ་གསུམ་འགྲོ་བ་པོ་གཉིས་སུ་ཐལ་བར་བརྗོད་
པར་འདོད་པ་དང་། དེའི་ཁྱབ་པ་བསྒྲུབ་པ་དང༌། དངོས་པོ་མ་ངེས་པ་སྤྲང་བ་སྟེ།
དེ་ཡང་འགྲོ་བ་གཉིས་ཡོད་མོད་ཅེས་བྱ་བ་ནས་ཉིས་འགྱུར་ཞེས་བྱ་བའི་བར་དང་།
ཡང་ཅིའི་ཕྱིར་ཞེས་བྱ་བ་ལ་སོགས་པ་དང༌། ཅི་སྟེ་གང་གི་ཚེ་ཞེས་བྱ་བ་ལ་སོགས་
པས་རིམ་པ་བཞིན་དུ་བསྟན་ཏོ། །ལྷ་སྦྱིན་གྱི་སྨྲ་བའི་དང༌། འདུག་པའི་ནུས་པ་ཐ་
དད་པ་ཡོད་པས་བྱ་བ་ཡང་ཐ་དད་པ་འགྲུབ་ཅེས་བྱ་བའི་ནི། ནུས་པ་བྱེད་པ་ཡིན་
གྱི་ཞེས་བྱ་བའི་རྫས་ནི་མ་ཡིན། མི་ཞེས་བྱ་བ་ནི་ལྷ་སྦྱིན་རང་ངོ༌། །མ་ཡིན་ཏེ་ཞེས་
པ་ནས་འགྲོ་བ་གཉིས་མེད་དོ། །ཞེས་པའི་བར་གྱི་དོན་ནི་འདི་ཡིན་ཏེ། བྱ་བ་ཐ་
དད་པ་ལ་བྱེད་པ་པོ་ཐ་དད་པས་ཁྱབ་པས་མ་ངེས་པར་མི་འགྱུར་བའམ། ཡང་་་་
རིགས་མཐུན་པའི་བྱ་བ་ཐ་དད་པའི་ཕྱིར་ཞེས་ཁྱད་པར་དུ་བྱས་པ་གཏན་ཚིགས་
ཡིན་པས་མ་ངེས་པར་མི་འགྱུར་ཞེས་བྱ་བའོ། །ཉིས་པ་རྟེན་འགྲོ་བ་པོ་ལས་འགྲོ་བ་
༢༩༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
གྲུབ་པ་དགག་པ་ནི་འདིར་སྨྲས་པ་ཞེས་བྱ་བ་ལ་སོགས་པའི་བརྒལ་ལན་གྱིས་སྟོན་་་
ཏེ༑ འགྲོ་བ་པོ་མེད་པར་འགྲོ་བ་མི་འགྲུབ་ལ་འགྲོ་བ་མེད་པར་འགྲོ་བ་པོ་མི་འགྲུབ་
སྟེ༑ དེས་ན་ཕན་ཚུན་རྟེན་པར་འགྱུར་རོ། །སྙད་པའོ། །གསུམ་པ་དེའི་སྒྲས་དེ་ལྡན་
བརྗོད་པ་ལས་འགྲོ་བ་གྲུབ་པ་དགག་པ་ལ་གཉིས། དེ་ལྡན་གསུམ་བརྗོད་པ་མི་
འཐད་པ་དང་། དེ་ལྡན་དང་པོ་བརྗོད་པ་མི་འཐད་པའི་འཐད་པའོ། །དང་པོ་ནི་
འདིར་སྨྲས་པ་ཞེས་པ་ལ་སོགས་པས་ཁ་བ་ཅན་གྱི་སྒྲས་ཁ་བ་དང་ལྡན་པའི་ལྷ་སྦྱིན་་
བརྗོད་པ་ན་ཁ་བ་གྲུབ་ལ། དེ་བཞིན་དུ་འགྲོ་བའི་སྒྲས་ཀྱང་འགྲོ་བ་དང་ལྡན་པའི་
ལྷ་སྦྱིན་བརྗོད་པས་འགྲོ་བ་གྲུབ་བོ་ཞེས་རྒོལ་བ་ལ། འགྲོ་བ་དང་ལྡན་པར་བརྗོད་
པའི་འགྲོ་བ་པོ་འགྲོ་བ་དང་ལྡན་པ་ཡིན་ནམ། འགྲོ་བ་པོ་མ་ཡིན་པ་འགྲོ་བ་དང་
ལྡན་པ་ཡིན་ནམ། དེ་ལས་གཞན་པ་དང་འགྲོ་བ་དང་ལྡན་པ་ཡིན་ཞེས་བརྟགས་
པས། དེ་དང་ལྡན་པ་བརྗོད་པ་ཉིད་ཀྱང་མེད་ན་དེས་འགྲོ་བ་གྲུབ་པ་ལྟ་ཅི་སྨོས་
ཞེས་བསྟན་ཏེ། དེ་ལྡན་དང་པོ་མི་ལྡན་པའི་འཐད་པའི་འཐད་པ་ལ་གསུམ། འགྲོ་
བ་པོ་བྱ་བའི་དོན་གྱིས་སྟོན་པར་ཐལ་བ་དང༌། །འགྲོ་བ་བྱ་བས་སྟོང་པར་ཐལ་བ་
དང༌། གཉིས་ཀ་དང་འབྲེལ་བས་ཧ་ཅང་ཐལ་བའོ། །དང་པོ་ནི་འདིར་སྨྲ་བ་ཞེས་བྱ་
བ་ལ་སོགས་པའི་བརྒལ་ལན་གྱིས་སྟོན་ཏེ། དེའི་དོན་ནི་འགྲོ་བ་པོར་བཞག་པ་ནི་
འགྲོ་བའི་བྱ་བ་དང་ལྡན་པ་ཡིན་ལ། འགྲོ་བའི་བྱ་བ་གཉིས་ནི་མེད་ལ། ཡོད་པའི་
བྱ་བ་ནི་འགྲོ་འོང་ཞེས་བྱ་བ་བརྗོད་པ་ཁོ་ན་དང་འབྲེལ་བས་འགྲོ་བོ་ཞེས་བྱེད་པ་པོ་་
བྱ་བས་སྟོངས་པར་འགྱུར་རོ་ཞེས་བྱ་བའོ། །གཉིས་པ་ནི་གལ་ཏེ་འགྲོ་བོ་ཞེས་བྱ་བ་
ལ་སོགས་པས་བསྙད་དེ། དེའི་དོན་ནི་འགྲོ་བ་པོ་འགྲོ་བའི་བྱ་བས་སྟོང་བ་ཡིན་ན།
འོ་ན་བྱ་བ་གཉིས་ནི་མེད་ལ། གཅིག་ནི་འགྲོ་བ་པོ་ཁོ་ན་དང་འབྲེལ་བས་འགྲོའོ་
༣༠༠

༄༅། །རབ་བྱེད་གཉིས་པ།
ཞེས་བྱ་བའི་བྱ་བ་འགྲོ་བའི་བྱ་བའི་དོན་གྱིས་སྟོང་པར་འགྱུར་རོ་ཞེས་བྱ་བའོ། །
གལ་ཏེ་འགྲོ་བོ་ཞེས་བྱ་བ་ཡིན་དུ་ཆུག་ན་ཞེས་བྱ་བ་ལ་སོགས་པའི་བརྒལ་བའི་དོན་
ནི་བྱ་བས་བྱ་བ་དང་ལྡན་པར་གྲུབ་བོ་ཞེས་སེམས་པའོ། །འགྲོ་བ་པོ་ཞེས་བྱ་བའི་
སེམས་པ་ནས་འགྱུར་ཞེས་བྱ་བའི་བར་གྱིས་ཉེས་པ་གཞན་བརྗོད་པ་གཞན་བརྗོད་་
པ་སྟེ། བྱ་བས་སྒྲུབ་པའི་འགྲོ་བ་འགྲོ་བ་པོ་ལྡན་པས་འགྲོ་བའི་ནང་དུ་འགྲོ་བ་་་་
འདུས་པས་འགྲོ་བ་མེད་པར་འགྱུར་རོ། །གསུམ་པ་ནི་ཅི་སྟེ་ཞེས་བྱ་བ་ལ་སོགས་
པའོ། །བཞི་པ་རྩོམ་པ་ལས་འགྲོ་བ་དགག་པ་ཡང་མལ་ཁས་བླངས་ནས་རྩོམ་པ་
དགག་པ་དང༌། མལ་ཉིད་བཀག་པས་རྩོམ་པ་བཀག་པ་དང་གཉིས་ཀྱིས་སྟོན་པ་
ལས་དང་པོ་ནི་འདིར་སྨྲས་པ་ཞེས་བྱ་བ་ལ་སོགས་པའི་བརྒལ་པས་སྟོན་ཏེ། སོང་
བ་དང་མ་སོང་བ་དང་། བགོམ་པའི་ལམ་ལ་སོགས་པ་མི་འཐད་དེ། སོང་བ་དང་མ་
སོང་བ་ལ་རྩོམ་ནི་སྒྲ་འགལ་ལོ། །བགོམ་མལ་ཡོད་པ་མ་ཡིན་ཏེ། དེ་མེད་པའི་ཕྱིར་
དང་ཞེས་བྱ་བའི་རྡུལ་ཕྲ་རབ་ཀྱི་དཔྱད་པས་བགོམ་པའི་ལམ་ཅི་ལྟར་བྱེད་པ་བཤད་
ཟིན་ཏོ། །བྱ་བ་གཉིས་སུ་ཐལ་བའི་ཕྱིར་དང་ཞེས་བྱ་བ་ནི། ལས་བརྗོད་པ་དོན་
གྱིས་སྟོང་བ་དང་། བྱ་བ་བརྗོད་པ་དོན་གྱིས་སྟོང་པར་འགྱུར་ལ། གཉིས་ཀའི་བྱ་བ་
ལྡན་ན་གཉིས་སུ་ཐལ་བར་འགྱུར་ཏེ། དེ་ལྟར་ན་བྱེད་པ་པོ་ཡང་གཉིས་སུ་ཐལ་བར་
འགྱུར་རོ་ཞེས་བཤད་ཟིན་ཏོ། །གཉིས་པ་ནི་ཅི་ལྟར་འགྲོ་བ་ཞེས་བྱ་བ་ལ་སོགས་
པས་འགྲོ་བ་རྩོམ་པའི་སྔ་རོལ་དུ་སོང་བ་དང་མ་སོང་བ་དང་། བགོམ་པའི་ལམ་
ཞིག་གྲུབ་ན་ནི་རྩོམ་པར་རིགས་ན། འགྲོ་བའི་བྱ་བ་ལ་ལྟོས་ནས་སོང་བ་དང་མ་
སོང་བ་དང༌། བགོམ་པའི་ལམ་དུ་བཞག་པ་ཡིན་པས། རྩོམ་པའི་སྔ་རོལ་དུ་འགྲོ་
བའི་བྱ་བ་མེད་པའི་ཕྱིར། དེ་ལ་ལྟོས་ནས་བཞག་པའི་ལམ་གསུམ་མེད་ལ། དེ་མེད་
༣༠༡

༄༅།།ཚིག་གསལ་གྱི་དཀའ་གནད་བཤད་པ་བཞུགས།
ན་ནི་རྩོམ་པ་ཡོད་པར་ག་ལ་འགྱུར་ཞེས་བྱ་བས་བསྟན་ཏོ། །དེས་ན་ཚིགས་སུ་་་
བཅད་པ་དང་པོས་ནི་ལས་ལམ་གསུམ་ཁས་བླངས་ནས་རྩོམ་པ་བཀག་པ་ཡིན་ལ།
འདིར་ནི་ལས་གཉིས་བཀག་པས་རྩོམ་པ་བཀག་པ་ཡིན་ནོ། །ལྔ་པ་ལས་ལས་འགྲོ་
བ་གྲུབ་པ་དགག་པ་ནི་གལ་ཏེ་ཡང་སོང་བ་དང་ཞེས་བྱ་བ་ལ་སོགས་པས་ལས་ལམ་
གསུམ་ཡོད་པའི་ཕྱིར་འགྲོ་བ་གྲུབ་པོ་ཞེས་རྒོལ་བ་ལ། ལས་ལམ་གསུམ་དུ་གཞག་
པ་ནི་འགྲོ་བ་རྩོམ་པའི་བྱ་བ་ལས་བཞག་པ་ཡིན་ན། འགྲོ་བར་རྩོམ་པའི་བྱ་བ་་་་
བཀག་པ་ཉིད་ཡིན་པས་མེད་ལ། དེ་མེད་ན་ནི་དེ་ལ་ལྟོས་ནས་བཞག་པའི་ལས་
ལམ་གསུམ་པོ་ཡང་མེད་དེ་ཞེས་བྱ་བ་ཡང་གྲུབ་བོ། །དེས་ན་གོང་དུ་ནི་ལས་ལམ་
གསུམ་པོ་མེད་དོ་ཞེས་ཁས་བླངས་ནས་འགྲོ་བ་བཀག་པ་ཡིན་ལ། འདིར་ནི་ལས་
གསུམ་པོ་དེ་ཉིད་རྩ་བ་ནས་དྲུང་ཕྱུང་བ་ཡིན་ནོ་ཞེས་ཁས་བླངས་སོ། །དྲུག་པ་་་་
གཉེན་པོ་ལས་འགྲོ་བ་གྲུབ་པ་དགག་པ་ལ་གཉིས་ཏེ། གནས་པ་མི་འཐད་པ་དང༌།
འགྲོ་བ་པོ་གནས་པ་མི་འཐད་པའི་འཐད་པའོ། །དང་པོ་ནི་འདིར་འགྲོ་བ་ཞེས་བྱ་བ་
ལ་སོགས་པའི་འགྲོ་བའི་གཉེན་པོར་གནས་པ་ནི་ཡོད་པའི་ཕྱིར་འགྲོ་བ་ཡོ་་་་་་
ཞེས་རྒོལ་བ་ལ། འགྲོ་བ་ཡོད་པ་མ་ཡིན་པ་ནི་གནས་པ་ཁོ་ན་ཡིན་ལ། དེས་ན་
འགྲོ་བ་ཡོད་པ་གནས་པ་མ་ཡིན་པ་གནས་སོ་ཞེས་བརྗོད་པས་གནས་བྱ་བ་བརྗོད་་་་
པ་དོན་གྱིས་སྟོང་བ་འམ། ལས་བརྗོད་པ་དོན་གྱིས་སྟོང་བར་འགྱུར་ལ། གཉིས་ཀ་
དང་འབྲེལ་ན་བྱ་བ་གཉིས་སུ་ཐལ་བར་འགྱུར་ཏེ། དེ་ལྟ་ན་བྱེད་པ་པོའང་གཉིས་སུ་
ཐལ་བར་འགྱུར་རོ་ཞེས་བྱ་བའོ། །གཉིས་པ་ནི་འདིར་འགྲོ་བ་པོ་མ་ཡིན་པ་ཞེས་བྱ་
བ་ལ་སོགས་པའོ། །བདུན་པ་ལྡོག་པ་ལས་འགྲོ་བ་གྲུབ་པ་དགག་པ་ནི་འདིར་སྨྲས་
པ་ཞེས་བྱ་བ་ལ་སོགས་པས་བསྙད་དོ། །བརྒྱད་པ་གཉེན་པོའི་སྒྲུབ་བྱེད་དགག་པ་
༣༠༢

༄༅། །རབ་བྱེད་གཉིས་པ།
ལ་གསུམ་སྟེ། འགྲོ་བ་དགག་པ་དང་། གནས་པར་རྩོམ་པར་དགག་པ་དང་། ལྡོག་
པ་དགག་པའོ། །དང་པོ་ནི་འདིར་སྨྲས་པ་གལ་ཏེ་ཞེས་བྱ་བ་ལ་སོགས་པས་འགྲོ་བ་
ཡོད་པའི་སྒྲུབ་བྱེད་གནས་པ་ཡོད་པ་ཡིན་ཏེ། འགྲོ་བ་ཡོད་པའི་ཕྱིར་རྒོལ་བ་འདི་ནི་
སྔར་འགྲོ་བའི་སྒྲུབ་བྱེད་དུ་གནས་པ་བརྗོད་པ་འགྲོ་བ་པོའམ། འགྲོ་བ་པོ་མ་ཡིན་
པ་འམ། གཉིས་ཀ་ཡིན་ཞེས་བརྟགས་པས་འགྲོ་བའི་སྒྲུབ་བྱེད་༼གནས། མཆན།༽
བཀག་པས་འགྲོ་བ་བཀག་པ་དེ་བཞིན་དུ། འདིར་ཡང་གནས་པའི་སྒྲུབ་བྱེད་དུ་
འགྲོ་བ་བཀོད་པ་ན། གནས་པ་འགྲོ་འམ། གནས་པ་མ་ཡིན་པ་འགྲོའམ། གཉིས་
ཀ་འགྲོའམ་ཞེས་བརྟགས་པས་འགྲོ་བ་བཀག་པས་གནས་པ་བཀག་པར་རིག་པར་་
བྱའོ། །གཉིས་པ་ནི་ཅི་སྟེ་གནས་པ་ནི་ཡོད་པ་ཉིད་དེ་དེའི་རྩོམ་པ་ཞེས་བྱ་བ་ལ་
སོགས་པས་གནས་པའི་རྩོམ་པ་ཡོད་པའི་ཕྱིར་གནས་པ་ཡོད་དོ་ཞེས་རྒོལ་བ། ཅི་
ལྟར་སྔར་འགྲོ་བ་སྒྲུབ་པའི་ཕྱིར་རྩོམ་པ་གཏན་ཚིགས་སུ་བརྗོད་པ་ན། ལས་ལམ་
གསུམ་པ་ཁས་བླངས་ནས་རྩོམ་པ་བཀག་པ་དང༌། ལས་ལམ་གསུམ་པོ་བཀག་་
པས་རྩོམ་པ་བཀག་ནས་འགྲོ་བ་བཀག་པ་དེ་བཞིན་དུ་གནས་པ་སྒྲུབ་པའི་ཕྱིར་་
གནས་པའི་རྩོམ་པ་གཏན་ཚིགས་སུ་བརྗོད་པས་འདི་ལ་ཡང་གནས་པ་ལ་གནས་པ་
རྩོམ། གནས་པ་མ་ཡིན་པ་ལ་གནས་པ་རྩོམ་མམ། གཉིས་ཀ་ལ་གནས་པ་རྩོམ་
ཞེས་བརྟགས་པ་དང༌། གནས་པ་རྩོམ་པའི་སྔ་རོལ་དུ་གནས་པའི་ལས་ལམ་གསུམ་
དུ་གྲུབ་པ་མེད་པས་རྩོམ་པ་མེད་ལ། དེས་ན་རྩོམ་པ་བཀག་པའི་སྒོ་ནས་གནས་པ་
བཀག་པར་ཤེས་པར་བྱའོ། །གསུམ་པ་ནི་ཅི་སྟེ་གནས་པ་ནི་ཞེས་བྱ་བ་ལ་སོགས་
པས་གནས་པའི་སྒྲུབ་བྱེད་དུ་ལྡོག་པ་བརྗོད་ནས་རྒོལ་བ་ལ། ཇི་ལྟར་སྔར་འགྲོ་བ་
སྒྲུབ་པའི་ལྡོག་པ་ཉེ་བར་བཀོད་པ་ནི། སོང་བ་ལས་ལྡོག་གམ། མ་སོང་བ་ལས་
༣༠༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལྡོག་གམ་གཉིས་ཀ་ལས་ལྡོག་ཅེས་བརྟགས་ནས། ལྡོག་པ་བཀག་ནས་འགྲོ་བ་
བཀག་པ་དེ་བཞིན་དུ། འདིར་ཡང་གནས་པ་སྒྲུབ་པའི་ཕྱིར། གནས་པ་ལ་ལྡོག་པ་
ཉེ་བར་བཀོད་པ་ཡང་། གནས་བཞིན་པ་ལྡོག་གམ། གནས་ཟིན་པ་ལྡོག་གམ།
གནས་པར་མ་གྱུར་བ་ལྡོག་གམ་ཞེས་བརྟགས་པས་ལྡོག་པ་བཀག་པས་གནས་པ་་་་
བཀག་པ་ཉིད་དོ་ཞེས་བསྟན་ཏོ། །དགུ་པ་ཐ་དད་པ་དང་ཐ་མི་དད་པ་སྤྱད་པའི་སྒོ་
ནས་འགྲོ་བ་དགག་པ་ཡང་གསུམ་གྱིས་སྟོན་ཏེ། མདོར་བསྟན་པ་དང་། རྒྱས་པ་
དང་དོན་བསྡུ་བའོ། །དེ་ཡང་གཞན་ཡང་གལ་ཏེ་ཞེས་བྱ་བ་ལ་སོགས་པ་དང་། ཡང་
ཅི་ལྟར་མི་རུང་ཞེ་ན་ཞེས་བྱ་བ་ལ་སོགས་པ་དང༌། དེའི་ཕྱིར་དེ་ལྟར་ཞེས་བྱ་བ་ལ་
སོགས་པས་རིམ་པ་བཞིན་དུ་བསྟན་ཏོ། །བཅུ་པ་གྲགས་པ་ལས་འགྲོ་བ་གྲུབ་པར་
དགག་པ་ལ་གསུམ། འགྲོ་བའི་བྱ་བས་དེ་འགྲོ་བ་པོར་མི་བྱེད་པ་དང༌། གཞན་བྱེད་
པ་དགག་པ་དང༌། དཔེ་སུན་དབྱུང་བའོ། །དང་པོ་ནི་འདིར་སྨྲས་པ་ཞེས་བྱ་བ་ལ་
སོགས་པས་འགྲོ་བའི་བྱ་བ་གཅིག་པ་པོ་དེ་ཉིད་ཀྱིས་འགྲོ་བ་པོ་ཡང་བྱ་བ་དང་ལྡན་
པར་འགྱུར་བས་གང་ཡང་རུང་བ་དོན་གྱིས་སྟོང་པའམ། བྱ་བ་གཉིས་སུ་ཐལ་་་་་
བའམ། བྱེད་པ་གཉིས་སུ་ཐལ་བའི་ཉེས་པ་ལས་གྲོལ་ལོ་ཞེས་རྒོལ་བ་ལ། འགྲོ་
བའི་བྱ་བ་གཅིག་པོ་དེ་ཉིད་ཀྱིས་འགྲོ་བ་པོ་འགྲོ་བར་བྱེད་པ་ནི་མ་ཡིན་ཏེ། འགྲོ་
བའི་བྱ་བ་རྩོམ་པའི་སྔ་རོལ་དུ་འགྲོ་བ་པོ་མ་གྲུབ་པའི་ཕྱིར་རོ། །གཞན་བྱེད་པ་་
དགག་པ་ནི་ཅི་སྟེ། འགྲོ་བ། གང་གིས་ཞེས་བྱ་བ་ལ་སོགས་པའོ། །དཔེ་སུན་དབྱུང་
བ་ནི་འདིས་ནི་སྨྲ་བ་པོ་ཞེས་བྱ་བ་ལ་སོགས་པའོ། །བཅུ་གཅིག་པ་མཇུག་བསྡུ་བ་ནི་
དེའི་ཕྱིར་དེ་ལྟར་ཞེས་བྱ་བ་ལ་སོགས་པའོ། །བཅུ་གཉིས་པ་ལུང་དང་སྦྱར་བ་ནི་དེ་
སྐད་དུ་ཡང་ཞེས་བྱ་བ་ལ་སོགས་པའོ། །དེ་བས་ན་ཕ་རོལ་པོས་འགྲོ་བ་སྒྲུབ་པར་བྱ་
༣༠༤

༄༅། །རབ་བྱེད་གསུམ་པ།
བའི་ཕྱིར། སྒྲུབ་བྱེད་ཅི་སྙེད་བཀོད་པ་ཐམས་ཅད་སྒྲུབ་བྱེད་མཚུངས་པ་ཡིན་ནོ། །
འགྲོ་འོང་བརྟག་པ་རྫོགས་སོ།། །།
༈ ཁ་༼ཆོས་དབང་། མཆན།༽ཅིག་རྟེན་ཅིང་འབྲེལ་བ་ཁྱད་པར་བརྒྱད་དང་བྲལ་ཡང་་
འགྲོ་བ་སྟེ། འཇིག་རྟེན་པ་ཕ་རོལ་དུ་འགྲོ་བ་ལ་སོགས་པ་འཇིག་རྟེན་པ་ལ་མངོན་
པར་ཞེན་པ་ཆེན་པོ་ཡོད་པས་ཁྱད་པར་དུ་འགྲོ་བའི་རྟགས་བཤད་པ་དང༌། སྟོང་པ་
ཉིད་ཀྱི་དོན་བསྟན་པ་ཡིན་ལ། སྟོང་པ་ཉིད་དེ་ཡང་ལྡོག་པའི་དབྱེ་བས་རྣམ་པ་བཅོ་
བརྒྱད་དུ་འགྱུར་བ་ལས་སྐྱེ་མཆེད་དགག་པས་ནང་སྟོང་པ་ཉིད་བསྟན་ལ། ཁམས་
བརྟག་པས་ཆེན་པོ་སྟོང་པ་ཉིད་བསྟན་ཏེ། ལྷག་མ་ཅི་རིགས་པར་ཤེས་པར་བྱའོ། །
དེ་ལྟར་བཤད་པ་གཉིས་ཀྱིས་གཙོ་བོ་བསྟན་ལ། ཁྱད་པར་ཐལ་བ་ལྷག་མ་རྣམས་
ཀྱིས་འཆད་དོ། །དེ་ལ་ཡང་བདུན་ཏེ། སྐྱེ་མཆེད་དགག་པ་དང༌། ཕུང་པོ་དང་
ཁམས་དང་སྐྱེ་མཆེད་དགག་པ་དང༌། བདག་དགག་པ་དང༌། ངོ་བོ་དགག་པ་དང༌།
དུག་དགག་པ་དང༌། རང་བཞིན་དགག་པ་དང༌། སྲིན་པའི་རྒྱུན་དགག་པ་དང་ཞེས་
སློབ་དཔོན་ཟེར་རོ། །སྐྱེ་མཆེད་དགག་པ་ལ་གསུམ་སྟེ། ལྟ་བ་དགག་པ་དང༌། སྐྱེ་
མཆེད་གཞན་ལ་བསྒྲེ་བ་དང༌། ལུང་དང་སྦྱར་བའོ། །ལྟ་བ་དགག་པ་ལ་གཉིས། ལྟ
བ་པོ་དགག་པ་དང༌། བྱེད་པ་ལྟ་བ་དགག་པའོ། །དེའི་དང་པོ་ལ་གསུམ། བྱེད་པ་
དགག་པས་ལྟ་བ་པོ་དགག་པ་དང༌། བྱ་བ་དང་འབྲེལ་པ་མི་འཐད་པས་ལྟ་བ་པོ་
དགག་པ་དང༌། བརྩད་པ་སྤང་པའོ། །དང་པོ་ནི་འདིར་སྨྲས་པ་ཞེས་བྱ་བ་ལ་སོགས་
པས་སྐྱེ་བ་དང་འགྲོ་བ་དགག་པ་མཛད་ཀྱང་དབང་པོ་དྲུག་བྱེད་པ་དང་ཡུལ་དྲུག་ནི་་
ཡོད་པར་ལུང་ལས་གསུངས་པ་ཡོད་དོ་ཞེས་རྒོལ་བ་ལ། དང་པོ་ཕ་རོལ་ལ་གྲགས
པའི་རྗེས་སུ་དཔག་པས་མིག་ལ་ལྟ་བའི་བྱེད་པ་པོ་འགོག་པ་ནི་ཡོད་པ་མ་ཡིན་ཏེ།
༣༠༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཞེས་བྱ་བ་ལ་སོགས་པ་སྟེ། དེའི་དོན་ནི་མིག་དེ་རང་མི་ལྟ་བ་དེ་བཞིན་དུ་གཞན་ལ་
ཡང་མི་ལྟ་སྟེ། དཔེར་ན་རྣ་བ་བཞིན་ཞེས་བྱ་བའོ། །མེའི་དཔེའི་སྒོ་ནས་མ་ངེས་པར་
རྒོལ་བ་སྤང་བ་ནི་གལ་ཏེ་ཡང་ཞེས་བྱ་བ་ལ་སོགས་པ་སྟེ། དཔེ་ཉིད་ཀྱང་ཆོས་ཅན་
གྱི་ཁོངས་སུ་འདུས་པ་མ་ངེས་པའི་ཡུལ་མ་ཡིན་ཏེ། ཅི་ལྟར་སོང་དང་མ་སོང་དང་
བགོམ་པ་ཞེས་བྱ་བའི་བརྟག་པ་མཚུངས་པས་མེའི་དཔེ་མི་འཐད་པ་བཞིན་དུ་དོན་་་
ལ་ལྟ་བ་ཡང་མི་འཐད་དོ་ཞེས་བྱ་བ་སྟེ། དེས་ན་བདག་ལ་མི་ལྟ་བ་ལ་གཞན་ལ་མི་
ལྟ་བས་ཁྱབ་བོ་ཞེས་བྱ་བའི་དོན་ནོ། །མིག་གཞན་ལ་མི་ལྟ་བ་ཞེས་བྱ་བའི་བྱེད་པ་
པོ་ཡོད་ན་ནི་མིག་བྱེད་པ་པོར་འགྱུར་བ་ན། བྱེད་པ་པོ་མེད་པའི་ཕྱིར་ལྟ་བ་པོ་མ་
གྲུབ་བོ་ཞེས་སྟོན་པའི་གང་གི་ཚེ་དེ་ལྟ་ཡིན་ན་ཞེས་བྱ་བ་ལ་སོགས་པའོ། །བྱ་བ་
དང་འབྲེལ་བ་མི་འཐད་པས་ལྟ་བ་པོ་དགག་པ་ནི་གཞན་ཡང་ཞེས་བྱ་བ་ལ་སོགས་་
པ་སྟེ། འདིས་ཀྱང་ལྟ་བ་པོ་རང་བཞིན་ཅན་དང་། རང་བཞིན་ཅན་མ་ཡིན་པ་
གཉིས་ཀ་ལྟ་བའི་བྱ་བ་དང་འབྲེལ་བ་མི་འཐད་པས་ལྟ་བ་པོར་མ་གྲུབ་བོ་ཞེས་སྟོན་
ཏེ༑ མདོ་སྡེ་པའི་རྩོད་པ་སྤོང་བ་ནི་ཁ་ཅིག་སྐྱེ་བཞིན་པ་ཞེས་བྱ་བ་ལ་སོགས་པའི་
དོན་ནི་རང་གི་སྡེ་བ་ཁ་ཅིག་གི་བྱེད་པ་པོ་དང་བྱ་བ་གཉིས་བཀག་པས། ཁོ་བོ་ཅག་
ལ་ཕན་པ་བྱས་པས་ངེད་ཀྱི་གྲུབ་པ་ལ་སྒྲུབ་ལ། བྱེད་པ་མིག་གམ་མྱུ་གུ་ཙམ་གྱི་
ཆོས་ཙམ་ནི་ཡོད་པ་ཡིན་ཞེས་ཟེར་བ་ལ། ལན་ནི་ཐ་སྙད་ཅེས་བྱ་བ་ནི་ཀུན་རྫོབ་ཏུ་
བྱ་བ་དང་བྱེད་པ་པོ་ཁས་མི་ལེན་ན་ནི་མིག་གམ་མྱུ་གུ་ཙམ་པོའི་ཆོས་ཙམ་པོ་ཡང་་་་
མེད་པར་འགྱུར་རོ། །གཞན་ལ་གནོད་པ་བྱེད་པ་མ་ཡིན་པར་མི་འགྱུར་ཞེས་བྱ་བ་
ནི་མྱུ་གུའི་ཆོས་ཙམ་པོ་དེ་བཀག་པས་སོ། །ཁོ་བོ་ཅག་ལ་གྲུབ་པ་ལ་སྒྲུབ་པའི་རྐྱེན་
དུ་ཡང་མི་འགྱུར་རོ་ཞེས་བྱ་བ་ནི་ཁོ་བོ་ཅག་བྱ་བ་དང་བྱེད་པོ་གཉིས་ཁོ་ན་འགོག་པ་་
༣༠༦

༄༅། །རབ་བྱེད་གསུམ་པ།
མ་ཡིན་གྱི། འོན་ཀྱང་བྱེད་པའི་ཆོས་ཙམ་ཡང་འགོག་པས་གྲུབ་པ་ལ་སྒྲུབ་པ་ཡང་
མ་ཡིན་ནོ། །བྱེད་པ་བཀག་པ་ལ་ཡང་ལྟ་བ་པོ་བཀག་པས་བྱེད་པ་བཀག་པ་དང༌།
ལྟ་བ་པོའི་སྒྲུབ་བྱེད་དགག་པ་དང་། ལས་དང་བྱེད་པ་པོའི་སྒྲུབ་བྱེད་དགག་པ་དང༌།
རྣམ་པར་ཤེས་པ་ལ་སོགས་པའི་སྒྲུབ་བྱེད་དགག་པ་དང་བཞིས་སྟོན་པ་ལས། དང་
པོ་ནི་འདིར་སྨྲས་པ་ལྟ་བས་ན་ཞེས་བྱ་བ་ལ་སོགས་པས་བྱེད་པ་པོ་ཤེས་པའམ།
ཅི་
བདག་གི་བྱེད་པ་ལྟ་བ་ཡིན་པས་བྱེད་པའི་ཕྱོགས་ཁས་ལེན་ནོ་ཞེས་རྒོལ་བ་ལ།
ལྟར་གོང་དུ་ལྟ་བའི་བྱེད་པ་བཀག་ནས་བྱེད་པ་ལ་ལྟོས་པའི་ལྟ་བ་པོ་བཀག་
བཞིན་དུ། འདིར་ཡང་ལྟ་བ་པོ་རྣམ་པར་ཤེས་པ་ཡང་མིག་ལྟ་བའི་བྱེད་པའི་སྒོ་ནས་་
བདག་ལ་མི་ལྟ་བའི་ཕྱིར་གཞན་ལ་ཡང་མི་ལྟ་བའོ་ཞེས་བྱེད་པ་པོ་བཀག་པས་དེ་ལ་
ལྟོས་ནས་བཞག་པའི་བྱེད་པ་ལྟ་བ་ཡང་བཀག་པར་རིག་པར་བྱའོ་ཞེས་བསྟན་ཏོ། །
ལྟ་བའི་སྒྲུབ་བྱེད་བཀག་པ་ནི་འདིར་ལྟ་བ་པོ་ནི་ཡོད་པ་ཉིད་དེ་ཞེས་བྱ་བས་ལས་་་་་
གཟུགས་དང་བྱེད་པ་མིག་ཡོད་པའི་ཕྱིར་ལྟ་བ་པོ་ཡོད་ལ། ལྟ་བ་པོ་ཡོད་པས་ཀྱང་
བྱེད་པ་གྲུབ་བོ་ཞེས་རྒོལ་བ་ལ། བྱེད་པ་ཡང་ལྟ་བ་པོ་ལ་ལྟོས་ནས་བཞག་པ་ཉིད་
ཡིན་པས་ལྟ་བ་པོ་གྲུབ་ན་ནི་ལས་དང་བྱེད་པ་གྲུབ་པ་ཡིན་ན། ལྟ་བའི་བྱ་བ་ལ་
ལྟོས་པ་དང་མི་ལྟོས་པའི་ལྟ་བ་པོ་མ་གྲུབ་པའི་ཕྱིར། དེ་ལྟོས་པའི་ལས་དང་བྱེད་པ་
ཡང་མ་གྲུབ་བོ་ཞེས་སྟོན་ནོ། །ལས་དང་བྱེད་པའི་སྒྲུབ་བྱེད་བཀག་པ་ནི་འདིར་བལྟ་
བར་བྱ་བ་དང་ཞེས་བྱ་བ་ལ་སོགས་པས་རྒོལ་བ་སྔོན་དུ་བཏང་བས་བསྟན་ཏོ། །
རྣམ་པར་ཤེས་པ་ལ་སོགས་པའི་སྒྲུབ་བྱེད་དགག་པ་ནི་འདིར་སྨྲས་པ་ཞེས་བྱ་བ་ལ་་
སོགས་པའི་བརྒལ་ལན་གྱིས་བསྟན་ཏོ། །སྐྱེ་མཆེད་གཞན་ལ་བསྒྲེ་བ་ནི། ད་ནི་
ཞེས་བྱ་བ་ལ་སོགས་པས་བསྟན་ཏོ། །ལུང་དང་སྦྱར་བ་ནི་བཅོམ་ལྡན་འདས་ཀྱིས་
༣༠༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཞེས་བྱ་བ་ལ་སོགས་པས་བསྟན་ཏོ། །སྐྱེ་མཆེད་བརྟག་པ་ཞེས་བྱ་བ་སྟེ་རབ་ཏུ་བྱེད་
པ་གསུམ་པའི་བཤད་པ་རྫོགས་སོ།། །།
༈ ཕུང་པོ་དང་ཁམས་དང་སྐྱེ་མཆེད་དགག་པ་ལ་ལྔ༌། ཕུང་པོ་དང༌། ཁམས་དང༌།
འདོད་ཆགས་དང༌། ཆགས་པ་དང་། འདུས་བྱས་དང༌། ལས་དང༌། བྱེད་པའོ་
བརྟག་པའོ། །དང་པོ་ལ་བཞི། གཟུགས་ཀྱི་ཕུང་པོ་དགག་པ་དང་། ཕུང་པོ་གཞན་
ལ་བསྒྲེ་བ་དང༌། ཐབས་ཁྱད་པར་ཅན་ལ་གདམས་པ་དང༌། ལུང་དང་སྦྱར་བའོ། །
དེའི་དང་པོ་ལ་གཉིས་ཏེ། རྒྱུ་འབྲས་མཐའ་ཡས་པ་དགག་པ་དང་། གཟུགས་ཀྱི་རྒྱུ་
ཉིད་དགག་པ་དང༌། གཞན་ཡང་གཟུགས་ཀྱི་རྒྱུ་འདི་འདོད་པ་ན་འདྲ་བ་དང་མི་འདྲ་
བ་དགག་པའོ། །དང་པོ་ལ་གསུམ། དམ་བཅའ་བ་དང༌། འཐད་པ་དང༌། དོན་བསྡུ་
བའོ། །དམ་བཅའ་ནི་འདིར་སྨྲས་པ་གལ་ཏེ་ཞེས་བྱ་བ་ལ་སོགས་པའི་བརྒལ་ལན་
གྱིས་བསྟན་ཏེ། །འདིས་ནི་ཕུང་པོ་ཡོད་པའི་ཕྱིར་སྐྱེ་མཆེད་ཡོད་དོ་ཞེས་སྐྱེ་མཆེད་ཀྱི་
སྒྲུབ་བྱེད་བསྒྲུབ་བྱ་དང་མཚུངས་པར་ཞར་ལ་བསྟན་པ་ཡིན་ལ། ཕུང་པོ་ཉིད་འགོག་
པ་ནི་གཙོར་སྟོན་པ་སྟེ། དེ་ལ་ཕྱེད་དང་པོས་ནི་རྒྱུའི་གཟུགས་བཞི་ལས་འབྲས་བུའི་
གཟུགས་བཅུ་གཅིག་ཐ་དད་པ་འགོག་པའི་དམ་བཅའ་བ་བསྟན་ལ། ཕྱེད་འོག་མས་
ནི་འབྲས་བུའི་གཟུགས་ལས་རྒྱུའི་གཟུགས་ཐ་དད་པ་པོ་དགག་པའི་དམ་བཅའ་
སྟོན་ནོ། །ཐ་དད་པ་ལ་གཉིས། རྒྱུ་ལས་འབྲས་བུ་ཐ་དད་པ་འགོག་པའི་འཐད་པ་
དང༌། འབྲས་བུ་ལས་རྒྱུ་ཐ་དད་པ་འགོག་པའི་འཐད་པའོ། །དང་པོ་དམ་བཅའ་བ་
ནི་འདི་གཉིས་ཞེས་བྱ་བ་ལ་སོགས་པས་བསྟན་ཏོ། །གཉིས་པ་ལ་གཉིས། འཐད་
པ་དང་། དེའི་སྒྲུབ་བྱེད་དགག་པའོ། །འཐད་པ་ལ་གཉིས། རྒྱུ་རྒྱུ་མེད་དུ་ཐལ་བས་
བཀག་པ་དང༌། འབྲས་བུ་ལ་ལྟོས་ཏེ་བཀག་པའོ། །དང་པོ་ནི་ད་ནི་ཞེས་པ་ལ་
༣༠༨

༄༅། །རབ་བྱེད་བཞི་པ།
སོགས་པ་སྟེ། དེའི་དོན་ནི་འབྲས་བུའི་གཟུགས་སྐྱེ་མཆེད་ལས་རྒྱུའི་གཟུགས་འབྱུང་
བ་ཐ་དད་པ་ཉིད་ཡིན་ན། རྒྱུའི་གཟུགས་ལས་འབྲས་བུའི་གཟུགས་སྐྱེ་བས། སྐྱེ་
བའི་རྒྱུ་རྒྱུའི་རྡུལ་ཡིན་མོད་ཀྱི་འབྲས་བུ་ལ་ལྟོས་ནས་རྒྱུ་རྒྱུ་ཉིད་དུ་བཞག་པས།
འཇོག་བྱེད་ཀྱི་རྒྱུ་ནི་འབྲས་བུ་ཡིན་ལ། གཞག་བྱའི་འབྲས་བུ་ནི་རྒྱུ་ཡིན་པས་འཇོག་
བྱེད་འབྲས་བུ་མེད་ཀྱང་གཞག་བྱ་རྒྱུ་ཡོད་པའི་ཕྱིར་གྱུར་རྒྱུར་འཇོག་པའི་རྒྱུ་མཚན་་
འབྲས་བུ་མེད་པའི་ཕྱིར་རོ་ཞེས་བྱ་བའོ། །འབྲས་བུ་ལ་ལྟོས་ཏེ་དགག་པ་ནི་གཞན་
ཡང་ཞེས་བྱ་བ་ལ་སོགས་པའོ། །དེའི་སྒྲུབ་བྱེད་དགག་པ་ནི་ཅི་སྟེ་གལ་ཏེ་ཡང་ཞེས་
བྱ་བ་ལ་སོགས་པ་སྟེ། བསྒྲུབ་བྱ་དང་མཚུངས་སོ་སྙམ་དུ་དགོས་པའི་དོན་བསྡུ་བ་ནི་
གང་གི་ཕྱིར་དེ་ལྟར་ཞེས་བྱ་བ་ལ་སོགས་པའོ། །བསྟན་དུ་ཡོད་པ་ནི་སྐྱེ་མཆེད་ཀྱི་
རྫ་ས་རྣམས་སོ། །འདྲ་བ་དང་མི་འདྲ་བ་དགག་པ་ནི་གཞན་ཡང་འདི་ཞེས་བྱ་བ་ལ་
སོགས་པ་སྟེ། འདྲ་བ་རྒྱུར་མི་འཐད་དེ་མཚན་ཉིད་ཐ་དད་པ་དང༌། གཟུང་བྱ་ཐ་
དད་པ་ཡིན་ཏེ། རྒྱུའི་གཟུགས་ཀྱི་མཚན་ཉིད་ནི་སྲ་བ་ལ་སོགས་པ་ཡིན་ལ། འབྲས་
བུའི་གཟུགས་ཀྱི་མཚན་ཉིད་ནི་མིག་གི་རྣམ་པར་ཤེས་པ་ལ་སོགས་པ་རྟེན་གཟུགས་
ལ་སོགས་པ་ཡིན་པས་མཚན་ཉིད་ཐ་དད་ལ། སྐྱེ་མཆེད་རྣམས་ནི་དབང་པོས་་་་
གཟུང་བྱ་ཡིན་ལ། སྲ་བ་ལ་སོགས་པ་ནི་རེག་བྱའི་ཕྱོགས་གཅིག་ལུས་ཀྱི་གཟུང་བྱ་
ཡིན་པས་གཟུང་བྱ་ཐ་དད་དོ། །ས་ལུའི་ས་བོན་དང་འདྲ་བར་གྱུར་བ་རྣམས་ལ་ཞེས་
བྱ་བ་ནི་འདྲ་བས་རྒྱུ་དང་འབྲས་བུའི་དངོས་པོ་ཡིན་ན་ནི། ས་ལུའི་ས་བོན་ནང་ཕན་
ཚུན་འདྲ་བ་རྣམས་རྒྱུ་འབྲས་སུ་འགྱུར་ན། དེ་ལྟར་ནི་མ་ཡིན་པས་འདྲ་བ་རྒྱུ་འབྲས་
མ་ཡིན་ནོ་ཞེས་བྱ་བའོ། །ཕུང་པོ་གཞན་ལ་བསྒྲེ་བ་ནི། ཅི་ལྟར་ཞེས་བྱ་བ་ལ་སོགས་
པའོ། །ཐབས་ཁྱད་པར་ཅན་ལ་གདམས་པ་ལ་གཉིས། བརྩད་པ་ན་གདམས་པ་
༣༠༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དང་། ཆད་པ་ན་གདམས་པའོ། དེ་ཡང་དབུ་མ་པས་ཞེས་བྱ་བ་ལ་སོགས་པ་དང༌།
ཅི་ལྟར་གཞན་གྱི་ཕྱོགས་ཞེས་བྱ་བ་ལ་སོགས་པས་རིམ་པ་བཞིན་དུ་བསྟན་ཏོ། །
ལུང་དང་སྦྱར་བ་ནི་ཅི་སྐད་དུ་དངོས་པོ་ཞེས་བྱ་བ་ལ་སོགས་པའོ། །ཕུང་པོ་བརྟག་
པ་རྫོགས་སོ།། །།
༈ འདིར་ཕུང་པོ་བསྒྲུབ་པའི་ཕྱིར་དགག་པ་མ་བྱས་པ་དང༌། ལུང་ལས་གསུངས་
པས་ཁམས་ཡོད་པའི་སྒྲུབ་བྱེད་དུ་བཀོད་པ་བསྒྲུབ་བྱ་དང་མཚུངས་པར་བསྟན་པའི་
ཕྱིར་ཁམས་བརྟག་པ་འཆད་དོ། །གོང་དུ་རྒྱུ་འབྲས་ཀྱི་བརྟག་པའི་སྒོ་ནས་སུན་་་་
དབྱུང་བ་ལྟར་འདིར་ནི་མི་བྱ་སྟེ། ནམ་མཁའ་ལ་རྒྱུ་འབྲས་སུ་མི་འདོད་པས་མཚན་
ཉིད་དང་མཚན་གཞིའི་བརྟག་པས་སུན་འདོན་པར་རིག་པར་བྱའོ། །དེ་ཡང་ནམ་
མཁའི་མཚན་ཉིད་སྒྲིབ་པ་མེད་པ་ཡིན་ལ། ཁམས་ནི་འཛིན་པར་བྱེད་པ་ཡིན་ཏེ།
དེས་ན་མཚན་ཉིད་དང་ཉེས་པས་མཚན་ཉིད་ཀྱི་སྒོ་ནས་དགག་གོ །ཁམས་བརྟག་
པ་ལ་ཡང་དོན་བཞི་སྟེ། ནམ་མཁའི་ཁམས་དགག་པ་དང་། ཁམས་གཞན་ལ་བསྒྲེ་
བ་དང༌། ཆོས་ཉིད་མཐོང་བ་ལ་འབད་པར་གདམས་པ་དང༌། ལུང་དང་སྦྱར་བའོ།།
དང་པོ་ལ་བཞི་སྟེ། བསྒྲུབ་པ་དགག་པ་དང༌། སྒྲུབ་བྱེད་དགག་པ་དང༌། ལུང་དང་
སྦྱར་བ་དང༌། དོན་བསྡུ་བའོ། །གྲུབ་པ་བཀག་པ་ནི་མཚན་གཞིར་མ་གྲུབ་པ་དང༌།
མཚན་ཉིད་དུ་མ་གྲུབ་པ་དང་དངོས་པོར་མ་གྲུབ་པ་དང་། དམོས་མེད་དུ་མ་གྲུབ་པ་
དང་བཞིའོ། །མཚན་གཞིར་མ་གྲུབ་པ་ཡང་མཚན་ཉིད་མི་འཇུག་པས་མཚན་གཞིར་
མ་གྲུབ་པ་དང༌། འཇུག་པ་ཁས་བླངས་ནས་མ་གྲུབ་པ་དང་། མ་ངེས་པར་སྤང་བ་
དང༌། དོན་བསྡུ་བཞིའོ། །དང་པོ་ལ་མ་གྲུབ་པ་སྤང་པའི་དང་པོ་ནམ་མཁའི་མཚན་
ཉིད་སྔ་རོལ་ན་ཞེས་བྱ་བ་ལ་སོགས་པས་སྒྲིབ་པ་མེད་པ་ཞེས་བྱ་བ་ལ་སོགས་པའི་་་་
༣༡༠

༄༅། །རབ་བྱེད་ལྔ་པ།
མཚན་ཉིད་ཀྱི་སྔ་རོལ་དུ་མཚན་གཞི་ནམ་མཁའ་གྲུབ་ན་ནི། གཞི་ཡོད་པས་མཚན་
ཉིད་འཇུག་པ་ཡིན་ན་སྔ་རོལ་དུ་གྲུབ་པ་མེད་དེ། སྔ་རོལ་དུ་གྲུབ་ན་ནི་མཚན་ཉིད་
མེད་པའི་མཚན་གཞིར་ཐལ་བར་འགྱུར་ལ། མཚན་ཉིད་མེད་པའི་མཚན་གཞི་ཡོད་
པ་མ་ཡིན་པས། མཚན་ཉིད་འཇུག་པའི་ཡུལ་མེད་པར་མཚན་ཉིད་མི་འཇུག་པའི་
ཕྱིར་མཚན་གཞིར་མ་གྲུབ་ཅེས་བྱའོ། །མ་གྲུབ་པ་སྤང་བ་ནི་འདིར་སྨྲས་པས་མཚན་
ཉིད་འཇུག་པར་ཁས་བླངས་ཀྱང་མཚན་གཞིར་མ་གྲུབ་པ་ནི་གཞན་ཡང་ཞེས་བྱ་བ་་
ལ་སོགས་པའོ། །མཚན་ཉིད་དུ་མ་གྲུབ་པ་ན། འདིར་སྨྲས་པ་ཞེས་བྱ་བ་ལ་སོགས་
པས་མཚན་གཞིའི་སྒྲུབ་བྱེད་དུ་མཚན་ཉིད་བཀོད་པ་བསྒྲུབ་བྱ་དང་མཚུངས་པར་་་
བསྟན་པའི་སྒོ་ནས་སྟོན་ཏེ། ཅི་ལྟར་གོང་དུ་མཚན་ཉིད་འཇུག་པ་མི་འཐད་པའི་སྒོ་
ནས་མཚན་གཞི་གྲུབ་པ་དགག་པ་ལྟར་འདིར་ཡང་མཚན་གཞི་ལ་ལྟོས་ནས་གཞག་་་་
པའི་མཚན་ཉིད་ཀྱང་འཐད་པ་མ་ཡིན་ཏེ། མཚན་གཞི་མི་འཐད་པའི་ཕྱིར་རོ་ཞེས
བྱ་བའི་དོན་ནོ། །མ་ངེས་པ་སྤྲང་བ་ནི་ཙི་སྟེ་ཡང་ཞེས་པའོ། །དོན་བསྡུ་བ་ནི་གང་གི་
ཕྱིར་ཞེས་པ་ནས་ཡིན་ནོ་ལ་ཐུག་པའི་བར་རོ། །དངོས་པོར་མ་གྲུབ་པ་ནི་འདིར་
སྨྲས་པ་ཞེས་བྱ་བ་ལ་སོགས་པས་མཚན་གཞི་དང་མཚན་ཉིད་ཀྱི་སྒྲུབ་བྱེད་དངོས་་་་
པོའི་རང་བཞིན་དུ་ཡོད་པའི་ཕྱིར་ཞེས་བཀོད་པ་བསྒྲུབ་བྱ་དང་མཚུངས་པར་བརྗོད་་
པའི་སྒོ་ནས་སྟོན་ནོ། །དངོས་པོ་མེད་པར་མ་གྲུབ་པ་ནི་གལ་ཏེ་ནམ་མཁའ་ཞེས་བྱ་
བའི་བརྒལ་ལན་གྱིས་བསྙད་དོ། །བསྒྲུབ་བྱེད་དགག་པ་ནི་འདིར་དེ་དག་གི་རྟོག་
པར་བྱེད་པ་ཡོད་པའི་ཕྱིར་ཞེས་བྱ་བ་ལ་སོགས་པས་དངོས་པོ་དང༌། དངོས་པོ་མིན་
པར་ཁྱེད་དབུ་མ་བས་སྤྲད་པའི་ཕྱིར། སྤྱད་པའི་གཞི་དངོས་པོ་དང་དངོས་པོ་མེད་
པའི་རང་བཞིན་ནམ་མཁའ་ཡོད་དོ་ཞེས་རྒོལ་བ་ལ། ལན་བཏབ་པའི་སྒོ་ནས་སྟོན
༣༡༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཏེ༑ རྟོགས་བྱེད་ཉིད་ཀྱང་བསྒྲུབ་བྱ་དང་མཚུངས་སོ་ཞེས་བྱ་བའོ། །ལུང་དང་སྦྱར་
བ་ནི་དེ་ཉིད་ཀྱི་ཕྱིར་ཞེས་བྱ་བ་ལ་སོགས་པའོ། །ཞི་བ་ནི་ཐུན་མོང་བ་ཡིན་ལ། རབ་
ཞི་ནི་ལམ་ཡིན་ཞིང་། ཚོར་སེམས་ནི་འཇུག་པའོ། །དོན་བསྡུ་བ་ནི་ད་ནི་ཞེས་བྱ་བ་
ལ་སོགས་པའོ། །ཁམས་གཞན་ལ་བསྒྲེ་བ་ནི་ནམ་མཁའ་ཅི་ལྟ་བ་དེ་བཞིན་དུ་ཞེས་
བྱ་བ་ལ་སོགས་པའོ། །ཆོས་ཉིད་མཐོང་བ་ལ་གདམས་པ་ནི་དེའི་ཕྱིར་དངོས་པོ་་
རྣམས་ཀྱི་ཞེས་བྱ་བ་ལ་སོགས་པ་སྟེ། ཡོད་པ་མེད་པར་ལྟ་བས་མི་མཐོང་བའི་ཚུལ་
གྱིས་ལྟ་བར་བྱ་བ་སྤྲོས་པ་ཉེ་བར་ཞི་བ་དངོས་སུ་མི་མཐོང་ངོ་ཞེས་དངོས་སུ་བསྟན་་་
པས། སྤྲོས་པ་ཉེ་བར་ཞི་བ་མཐོང་བར་བྱ་བའི་ཕྱིར་ཡོད་པ་དང༌། མེད་པར་ལྟ་བར་
མི་བྱའོ་ཞེས་གདམས་པ་ཤུགས་ལ་བསྟན་པ་ཡིན་ནོ།།ལུང་དང་སྦྱོར་བ་ནི་འཕགས་
པ་ཏིང་ངེ་འཛིན་གྱི་མདོའ་ལས་ཀྱང་ཞེས་པའོ། །ཁམས་བརྟག་པ་རྫོགས་སོ།། །།
༈ ཁམས་ལ་སོགས་པ་ཡོད་པའི་སྒྲུབ་བྱེད་དུ་དེའི་རྒྱུ་ཉོན་མོངས་པའི་ཕྱིར་རོ་ཞེས་་་་
བཀོད་པ་བསྒྲུབ་བྱ་དང་མཚུངས་པར་བརྟག་པའི་ཕྱིར་འདོད་ཆགས་དང་ཆགས་པ་་་་
བརྟག་པ་འཆད་དོ། །འདི་ལ་ཡང་དོན་གསུམ། འདོད་ཆགས་དགག་པ་དང༌། ཉོན་
མོངས་པ་གཞན་ལ་བསྒྲེ་བ་དང་། ལུང་དང་སྦྱར་བའོ། །དང་པོ་ལ་གཉིས། འཐད་
པ་དང་། དོན་བསྡུ་བའོ། །འཐད་པ་ལ་གཉིས། སྔ་ཕྱིར་བྱུང་བ་དགག་པ་དང༌།
ལྷན་ཅིག་བྱུང་བ་དགག་པའོ། །སྔ་ཕྱིར་དགག་པ་ལ་གཉིས། རྟེན་དགག་པ་དང༌།
བརྟེན་པ་དགག་པའོ། །རྟེན་ལ་གཉིས། རྟེན་པའི་སྔ་རོལ་དུ་རྟེན་མ་གྲུབ་པ་དགག་
པ་དང༌། འོག་རོལ་དུ་མ་གྲུབ་པས་དགག་པའོ། །དང་པོ་ནི་འདིར་སྨྲས་པ་ཞེས་པ་
ལ་སོགས་པའི་རྒོལ་བ་བཀོད་པའི་སྒོ་ནས་ཏེ། དེ་ལ་འདོད་ཆགས་ཞེས་བྱ་བ་ནི་
སེམས་ལས་བྱུང་བ་ཞེན་པ་ཡིན་ལ། ཆགས་པ་ནི་འདོད་ཆགས་དང་ལྡན་པའི་གང་
༣༡༢

༄༅། །རབ་བྱེད་དྲུག་པ།
ཟག་སྟེ། དེ་ཡང་སྤྱད་ན་སེམས་ཉིད་ཡིན་ནོ། །དེ་བས་ན་སེམས་ལས་བྱུང་བ་འདོད་
ཆགས་ཀྱང་སྔོན་རོལ་དུ་ཆགས་པ་ཞེས་བྱ་བ་འབྱུང་ལ། དེ་ལ་རྟེན་པའི་འདོད་་་
ཆགས་ཀྱང་ཡོད་པ་ཡིན་ན་སྔ་རོལ་དུ་ནི་གྲུབ་པ་མེད་དོ། །འདོད་ཆགས་གྲུབ་པ་ལ་
ལྟོས་ནས་ཆགས་པར་གཞག་པའི་ཕྱིར་རོ། །འོག་རོལ་དུ་མ་གྲུབ་པས་དགག་པ་ནི་
གལ་ཏེ་དེ་ལྟར་ཞེས་བྱ་བ་ལ་སོགས་པས་རྟེན་ཆགས་པ་འདོད་ཆགས་ཀྱི་འོག་རོལ་་
ན་ཡོད་པས་རྟེན་མེད་པའི་ཕྱིར། འདོད་ཆགས་ཀྱི་སྔ་རོལ་དུ་འབྱུང་བ་མི་རིགས་སོ་
ཞེས་བྱ་བའོ། །རྟེན་དགག་པ་ནི་འདིར་གལ་ཏེ་ཡང་ཞེས་བྱ་བ་ལ་སོགས་པའི་་་་
བརྒལ་ལན་གྱིས་བསྟན་ཏེ། ཆགས་པ་ཉིད་དུ་འཇོག་པའི་རྒྱུ་མཚན་ནི་འདོད་ཆགས་
ལ་ལྟོས་པ་ཡིན་པས་འདོད་ཆགས་མ་གྲུབ་པར་བརྗོད་པའི་འཐད་པས་ཆགས་པ་་་
ཡང་མ་གྲུབ་པར་བསྟན་ཏོ་ཞེས་བྱ་བའི་ཐ་ཚིག་གོ །ལྷན་ཅིག་འབྱུང་བ་དགག་པ་ལ་
གཉིས། ལྷན་ཅིག་འབྱུང་བ་མི་རིགས་པ་དང༌། ཧ་ཆང་ཐལ་བའོ། །མི་རིགས་པ་ལ་
ཡང་གཉིས། མི་ཕན་པས་ལྷན་ཅིག་འབྱུང་བ་འགལ་བ་དང༌། གཅིག་དང་ཐ་དད་
ལ་ལྷན་ཅིག་འབྱུང་བ་འགལ་བའོ། །དང་པོ་ནི་འདིར་སྨྲས་པ་ཞེས་བྱ་བ་ལ་སོགས་
པས་སེམས་ཀྱི་རང་བཞིན་གྱིས་ཆགས་པ་ལ་སེམས་ལས་བྱུང་བ་འདོད་ཆགས་ཀྱིས་
ཕན་བཏགས་པས་ཆགས་པ་ཅན་དུ་བྱེད་ལ། དེ་གཉིས་ཀྱང་ལྷན་ཅིག་ཏུ་འབྱུང་བ་
ཡིན་ནོ་ཞེས་རྒོལ་བ་ལ་ལན་གཅིག་འབྱུང་བ་ལ་ཕན་གདགས་བྱ་འདོགས་བྱེད་མེད་
པའི་ཕྱིར། རྭ་གཡས་གཡོན་བཞིན་དུ་འདོད་ཆགས་དང་ཆགས་པ་གཉིས་ལ་ཕན་
ཚུན་ལྟོས་པ་མེད་པར་འགྱུར་རོ། །ཞེས་བྱ་བའོ། །གཉིས་པ་ནི་གཞན་ཡང་ཞེས་བྱ་
བ་ལ་སོགས་པས་གཅིག་ལ་ལྷན་ཅིག་པ་ཉིད་དུ་རྟོག་ན། ཇི་ལྟར་འདོད་ཆགས་ཉིད་
ཅེས་བྱ་བའི་སྤྱི་འདོད་ཆགས་དང་ཐ་མི་དད་པ་བཞིན་དུ་ཆགས་པ་དང་འདོད་ཆགས་
༣༡༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཀྱང་གཅིག་པ་ཉིད་ཡིན་ན་ལྷན་ཅིག་ཅེས་བརྗོད་པ་མི་འཐད་དོ། །ཧ་ཅང་ཐལ་བ་ལ་
བཞི། མྱོང་བ་དང་འགལ་བ་དང༌། མ་གྲུབ་པ་དང༌། དོན་མེད་པ་དང་། ཕན་ཚུན་
བརྟེན་པར་ཐལ་བའོ། །དང་པོ་ནི་གཞན་ཡང་གལ་ཏེ་གཅིག་ཏུ་ཞེས་བྱ་བ་ལ་་་་་་
སོགས་པའོ། །གཉིས་པ་ནི་གཞན་ཡང་གལ་ཏེ་ཐ་དད་ན་ཞེས་བྱ་བ་ལ་སོགས་པ་སྟེ།
ཐ་དད་ལྷན་ཅིག་པར་འདོད་ན་འདོད་ཆགས་དང་ཆགས་པ་ཐ་དད་པར་མ་གྲུབ་པར་
ལྷན་ཅིག་པ་མེད་པར་ཐལ་བའོ་ཞེས་བྱ་བའོ། །གསུམ་པ་ནི་ཅི་སྟེ་ཡང་ཐ་དད་པར་
ཞེས་བྱ་བ་ལ་སོགས་པས་ལྷན་ཅིག་པ་ཉིད་གྲུབ་པར་བྱ་བའི་ཕྱིར། འདོད་ཆགས་
དང་ཆགས་པ་ཐ་དད་པར་གྲུབ་པར་རྟོག་ན། འོ་ན་དེ་ཐ་དད་པར་གྲུབ་པས་འདོད་
ཆགས་དང་ཆགས་པ་ཡོད་པར་གྲུབ་ཟེར་བ་བཞིན་དུ། དེ་གཉིས་ཡོད་པ་ཉིད་དུ་
སྒྲུབ་པའི་སྒྲུབ་བྱེད་ལྷན་ཅིག་པ་བརྟགས་པ་ནི་དོན་མེད་དོ་ཞེས་བྱ་བའོ། །བཞི་པ་
ནི་འོན་ཏེ་ཐ་དད་ཞེས་བྱ་བ་ལ་སོགས་པས་སྟོན་ནོ། །དོན་བསྡུ་བ་ནི་དེ་ཉིད་ཀྱི་ཕྱིར་
ཞེས་བྱ་བ་ལ་སོགས་པའོ། །འདོད་ཆགས་དང་ཆགས་པར་རྟོག་པའི་བཤད་པ་་་་
རྫོགས་སོ།། །།
༈ དེ་ལྟར་བཤད་པ་རྣམས་ཀྱི་ནི་འཇིག་རྟེན་ལ་གྲགས་པའི་སྒྲོ་འདོགས་པའི་གཉེན་
པོ་ཡིན་ཞེས་ཁ་ཅིག་འཆད་དོ། །དེ་ལྟར་ཀུན་ནས་ཉོན་མོངས་པ་ཡོད་པའི་ཕྱིར།
ཞེས་བརྗོད་པ་བསྒྲུབ་བྱ་དང་མཚུངས་ཀྱང༌། ཕུང་པོ་དང་ཁམས་དང་སྐྱེ་མཆེད་་་
དགག་པར་མི་ནུས་ཏེ། འདུས་བྱས་ཀྱི་མཚན་ཉིད་སྐྱེ་བ་དང་གནས་པ་དང་འཇིག་
པ་ཡོད་པའི་ཕྱིར་ཞེས་བརྗོད་པ། བསྒྲུབ་བྱ་དང་མཚུངས་པར་བསྟན་པའི་ཕྱིར་་་་
འདུས་བྱས་བརྟག་པ་འཆད་དོ། །འདི་ལ་གསུམ། མཚན་ཉིད་དགག་པ་དང༌། ལུང་
དང་འགལ་བ་སྤང་བ་དང་། ལུང་དང་སྦྱར་བའོ། །དེའི་དང་པོ་ལ་གཉིས། མཚན་
༣༡༤

༄༅། །རབ་བྱེད་བདུན་པ།
ཉིད་མི་འཐད་པ་དང་། སྒྲུབ་བྱེད་དགག་པའོ། །དང་པོ་ལ་གསུམ། སྐྱེ་བ་དང༌།
གནས་པ་དང༌། འགག་པ་མི་འཐད་པའོ། །སྐྱེ་བ་མི་འཐད་པ་ལ་གཉིས། སྐྱེ་བ་བྱེ་
བྲག་ཏུ་མི་འཐད་པ་དང༌། སྤྱིར་མི་འཐད་པའོ། །བྱེ་བྲག་ཏུ་མི་འཐད་པ་ནི་འདིར་སྐྱེ་
བ་འདི་ཞེས་བྱ་བ་ལ་སོགས་པའོ། །སྤྱིར་མི་འཐད་པ་ལ་གསུམ། ནུས་པ་མེད་པ་
དང༌། མི་སྲིད་པ་དང༌། ཐུག་པ་མེད་པའོ། །ནུས་པ་མེད་པ་ནི་གཞན་ཡང་ཞེས་བྱ་
བ་ལ་སོགས་པས་བརྟགས་པའི་སྒོ་ནས་སྟོན་ཏེ། གནས་པ་དང་འཇིག་པ་དང་བྲལ་
བའི་སྐྱེ་བའང་མེད། སྐྱེ་བ་དང་འཇིག་པ་དང་བྲལ་བའི་གནས་པ་ཡང་མེད། གནས་
པ་དང་སྐྱེ་བ་དང་བྲལ་བའི་འཇིག་པ་ཉིད་ཀྱང་མེད་ན། དེས་མཚོན་བྱ་མཚོན་པར་
ག་ལ་ནུས། མི་སྲིད་པ་ནི་ད་ནི་ཞེས་བྱ་བ་ལ་སོགས་པའོ། །ཐུག་པ་མེད་པ་ལ་
གཉིས། ཐ་དད་པ་དང་། ཉེས་པ་སྤང་བ་དགག་པའོ། །དང་པོ་ནི་ཅི་སྟེ་གལ་ཏེ་ཞེས་
པ་ནས་བཤད་ཟིན་ཏོ་ལ་ཐུག་པའོ། །སློབ་དཔོན་གྱིས་གསུངས་པ་མ་ཡིན་འོ་ན་ཅི་
ཞེ་ན། འགྲེལ་བ་མཁན་གྱི་ཡིན་ནོ་ཞེས་པ་ནི། སྐྱེ་དང་གནས་དང་ཞེས་པའི་ངག་ནི་
སློབ་དཔོན་ཉིད་ཀྱི་མ་ཡིན་གྱི། འོན་ཀྱང་འདི་ནི་འགྲེལ་བ་འཁན་པོ་ཅོག་གིས་རྩ་
བར་ཁ་བསྐངས་པ་ཡིན་ཞེས་སློབ་དཔོན་ཁ་ཅིག་ཟེར་ལ། གཞན་༼པན་ཏ། མཆན།༽
དག་ནི་གོང་དུ་སློབ་དཔོན་གྱི་ཐུགས་དགོངས་ཀྱིས་སྐྱེ་བ་གཅིག་པུའི་མཚན་ཉིད་
བསྟན་གྱི། ལྷག་མ་རྣམས་ཀྱི་མཚན་ཉིད་མ་བསྟན་ཀྱང་འགྲེལ་པ་འཁན་གྱིས་་་
གསུམ་ཀའི་མཚན་ཉིད་བསྟན་པ་ཡིན་ནོ་ཟེར་རོ། །ཉེས་པ་སྤང་པ་ལ་གཉིས།
བརྒལ་བ་དང༌། དེའི་ལན་ནོ། །དང་པོ་ནི་འདིར་མང་པོས་བཀུར་བ་དག་ཅེས་བྱ་བ་
ལ་སོགས་པ་སྟེ། བསམ་པ་ནི་འདུས་བྱས་ཀྱི་ཆོས་དགེ་བའམ། ཉོན་མོངས་པ་ཅན་
གཙོ་བོ་དེ་ཉིད་ལ་སྐྱེ་བ་དང་ལྡན་པ་སྟེ། ཐོབ་པ་དང༌། གནས་པ་དང༌། རྒ་བ་དང༌།
༣༡༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
མི་རྟག་པ་དང༌། རྣམ་པར་གྲོལ་བ་གཉིས་གཅིག་ཏུ་བརྩིས་པས་རྣམ་པར་གྲོལ་བ་
དང་། མྱ་ངན་ལས་འདས་པར་ངེས་པར་འབྱུང་བ་དང་འབྱུང་བ་མ་ཡིན་པ་གཉིས་
གཅིག་ཏུ་བརྩིས་པས་ངེས་པར་འབྱུང་བ་དང་། བདུན་ནི་འཁོར་ཡིན་ལ། སྐྱེ་བ་ལ་
ཡང་སྐྱེ་བའི་སྐྱེ་བ་དང༌། ལྡན་པའི་ལྡན་པ་དང་། གནས་པའི་གནས་པ་དང༌། རྒ་
བའི་རྒ་བ་དང༌། མི་རྟག་པའི་མི་རྟག་པ་དང༌། རྣམ་པར་གྲོལ་བི་རྣམ་པར་གྲོལ་བ་
དང༌། ངེས་པར་འབྱུང་བའི་ངེས་པར་འབྱུང་བ་དང༌། བདུན་ནི་འཁོར་གྱི་འཁོར་
ཡིན་ཏེ། དེས་ན་རྩ་བའི་སྐྱེ་བས་ནི་བདག་ཉིད་མ་རྟོགས་པའི་འདུས་བྱས་ཀྱི་ཆོས་སྐྱེ་
བ་བདུན་དང་། སྐྱེ་བའི་སྐྱེ་བ་ལ་སོགས་པ་རིགས་མཐུན་པའི་མཚན་ཉིད་བདུན་ཏེ་
བཅུ་བཞི་སྐྱེ་བར་བྱེད་པ་ཡིན་ལ། སྐྱེ་བའི་སྐྱེ་བས་རྩ་བའི་སྐྱེ་བ་འབའ་ཞིག་སྐྱེད་
པར་བྱེད་དེ། དེ་བས་ན་ཕན་ཚུན་སྐྱེད་པའི་ཕྱིར་འདུས་བྱས་ཀྱི་མཚན་ཉིད་གཞན
ཡང་མདོ་མཚན་ཉིད་ཐེག་པ་མེད་པར་མི་འགྱུར་རོ། །ཞེས་བྱ་བ་སྟེ། གནས་པ་ལ་
སོགས་པ་ལ་ཡང་སྦྱར་བར་བྱའོ་སྙམ་པའོ། །ལན་ལ་གཉིས་ཏེ་ཕན་ཚུན་སྐྱེ་བ་་
དགག་པ་དང་། རང་བཞིན་སྐྱེ་བ་དགག་པའོ། །དང་པོ་ལ་ཡང་སྐྱེ་བའི་སྐྱེ་བས་རྩ་
བའི་སྐྱེ་བ་དགག་པ་དང༌། རྩ་བའི་སྐྱེ་བས་སྐྱེ་བའི་སྐྱེ་བ་སྐྱེད་པ་དགག་པ་དང༌། སྐྱེ་
བཞིན་པའི་རྩ་བས་སྐྱེ་བའི་སྐྱེ་བ་སྐྱེད་པ་དགག་པ་དང༌། གསུམ་གྱིས་སྟོན་ནོ། །
དང་པོ་ནི་འདི་ལ་བརྗོད་པར་བྱ་སྟེ་ཞེས་བྱ་བ་ལ་སོགས་པ་དང་། ཅི་སྟེ་ཞེས་བྱ་བ་
ལ་སོགས་པ་དང༌། འདིར་སྨྲས་པ་ཞེས་བྱ་བ་ལ་སོགས་པ་འདི་བརྒལ་ལན་གྱིས་
རིམ་པ་བཞིན་བསྟན་ཏོ། །བརྒལ་བ་ནི་འདིར་སྨྲས་པ་གང་ལ་ཐུག་པ་མེད་པར་་
ཞེས་བྱ་བ་ལ་སོགས་པས། དེ་ལྟར་ཇི་སྐད་བརྗོད་པས་ཕན་ཚུན་སྐྱེད་པ་མི་འཐད་
པས་སྐྱེ་བའི་སྐྱེ་བའི་རྒྱུ་གཞན་བརྟག་དགོས་པས་ཐུག་པ་མེད་པར་འགྱུར་བའི་ཉེས་
༣༡༦

༄༅། །རབ་བྱེད་བདུན་པ།
པ་ནི་མེད་དེ། རྩ་བའི་སྐྱེ་བ་ནི་རང་ལས་སྐྱེ་ཞིང་། འདུས་བྱས་ཀྱི་ཆོས་གཞན་ཡང་
སྐྱེད་པས་རང་དང་གཞན་གཉིས་ཀ་སྐྱེད་པ་ཡིན་པས་རྩ་བའི་སྐྱེ་བ་ཞེས་བྱ་བ་སྐྱེ་བ་
འབའ་ཞིག་ཁས་ལེན་གྱི། སྐྱེ་བའི་སྐྱེ་བ་ལ་སོགས་པ་ཁས་མི་ལེན་པའི་ཕྱིར་ཏེ།
མར་མེས་རང་གསལ་བ་དང་། གཞན་གསལ་བར་བྱེད་པ་བཞིན་ནོ་སྙམ་དུ་སེམས་
པའམ། ཡང་ན་སྐྱེ་བའི་སྐྱེ་བ་ལས་མ་རྟོགས་པའི་སྐྱེ་བ་གཞན་ཁས་མི་ལེན་པའི་
ཕྱིར་སྙམ་དུ་སེམས་པའོ། །ལན་ལ་གཉིས་ཏེ། དཔེ་མི་འཐད་པ་དང་། དོན་མི་
འཐད་པའོ། །དཔེ་ལ་གསུམ་སྟེ། བསལ་བྱ་མ་བསལ་བ་དང༌། གཉེན་པོ་ལ་ཡང་
མཚུངས་པ་དང༌། ལུང་དང་སྦྱར་བའོ། །དང་པོ་ནི་བརྗོད་པར་བྱ་སྟེ་ཞེས་བྱ་བ་ལ་
སོགས་པས་སེལ་བར་བྱེད་པ་ནི་བསལ་བྱ་མུན་པ་བསལ་བ་ལ་ལྟོས་ནས་བཞག་པ་
ཡིན་ན། བསལ་བྱ་མུན་པ་ཉིད་ཀྱང་མེད་པས་བསལ་བར་མི་བྱེད་པ་ཞེས་རྗོད་པ་
འདི་ལ། འདིར་སྨྲས་པ་མར་མེ་ནི་གང་དག་ན་ཞེས་བྱ་བ་ལ་སོགས་པས་མར་མེ་
དང༌། དེ་གཞི་ན་མུན་པ་མེད་པ་ཞེས་པ་ནི། མ་གྲུབ་སྟེ་མར་མེ་བསལ་བས་མུན་པ་
མེད་པ་ཡིན་ལ། བསལ་བྱ་མུན་པ་མ་བསལ་བའི་ཕྱིར་ཞེས་ཟེར་ན། མུན་པ་དངོས་
སུ་བསལ་བར་སྣང་བས་གཏན་ཚིགས་མ་གྲུབ་པ་ཡིན་ནོ་ཞེས་རྒོལ་བ་ལ། མར་
མེས་མུན་པ་བསལ་བ་མ་ཡིན་ཏེ་ཕྲད་པ་མེད་པའི་ཕྱིར་ཞེས་རྟགས་བསྒྲུབསཔས་་་་་
ན༑ ཅི་སྟེ་ཡེ་ཤེས་ཀྱིས་ཞེས་བྱ་བ་ལ་སོགས་པས་ཕྲད་པ་མེད་པའི་ཕྱིར་ཞེས་གཏན་
ཚིགས་ཀྱི་གཏན་ཚིགས་བཀོད་པ་བཤད་ནས། ཚུལ་འདིས་ནི་ཞེས་བྱ་བ་ལ་སོགས་
པས་མ་ངེས་པའི་ཡུལ་སུན་འབྱིན་པའོ། །འདི་ལ་གསུམ། མ་ཕྲད་པ་དང་། ཕྲད་
ཀྱང་འབྲས་བུ་མི་བྱེད་པ་དང༌། དེ་ཁོ་ན་ལ་སྤྱད་པ་འཇུག་པའི་འཐད་པའོ། །མ་ཕྲད་
པ་ལ་ཡང་གསུམ། མཚུངས་པར་བསྒྲེ་བ་དང༌། མི་མཚུངས་པ་དགག་པ་དང༌།
༣༡༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
འཇིག་རྟེན་པ་མི་གནོད་པའོ། །མཚུངས་པར་བསྒྲེ་བ་ནི་ཚུལ་འདིས་ནི་ཞེས་བྱ་བ་ལ་
སོགས་པའོ། །མི་མཚུངས་པ་དགག་པ་ནི་ཅི་སྟེ་མ་ཕྲད་པ་ཞེས་བྱ་བ་ལ་སོགས་པས་
མ་ཕྲད་ཀྱང་རུང་བའི་ཡུལ་ན་གནས་པ་ཙམ་གྱིས་མར་མེས་མུན་པ་འཇོམས་པ་ལ་་་་་
སོགས་པར་བྱེད་པས་མར་མེ་དང་མི་མཚུངས་སོ་ཞེས་རྒོལ་བ་ལ། མ་ཕྲད་པའི་ཕྱིར་
རུང་བའི་ཡུལ་ན་གནས་པ་ཉིད་ཀྱང་མ་གྲུབ་བོ་ཞེས་བསྟན་ཏོ། །འཇིག་རྟེན་པས་མི་
གནོད་པ་ལ་གཉིས། ཅི་ལྟར་སྡིག་པ་ལྟར་མི་མཐོང་བ་དང་། མཐོང་ཡང་མི་གནོད་
པའོ། །དེ་ལ་གལ་ཏེ་འཇིག་རྟེན་དུ་ཞེས་བ་བྱ་བ་ལ་སོགས་པ་དང་། ཡང་ན་འཇིག་
རྟེན་གྱིས་ཞེས་བྱ་བ་ལ་སོགས་པས་རིམ་པ་བཞིན་དུ་བསྟན་ཏོ། །ཕྲད་ཀྱང་འབྲས་
བུ་མི་བྱེད་པ་ནི། ཡུལ་ལ་སོགས་པ་འཛིན་པ་ནི་ཞེས་བྱ་བ་ལ་སོགས་པ་སྟེ། འདིའི་
དོན་ཕྲད་པ་ཞེས་བྱ་བ་ནི་བར་མེད་པ་འམ། ཐོབ་པ་ལྟ་བུ་ཡིན་ཏེ། དཔེར་ན་འབྲས
བུ་ཐོབ་ཅེས་བརྗོད་པས་རྒྱུན་དུ་ཞུགས་པ་ལ་སོགས་པའི་འབྲས་བུའི་བདག་ཉིད་དུ་་
སྨིན་པ་བརྗོད་པ་དེ་བཞིན་དུ། འདིར་ཡང་ཕྲད་པའི་ཕྱོགས་གཅིགས་གིས་ཕྲད་པ་
མི་རིགས་པས་བདག་ཉིད་ཐམས་ཅད་ཀྱིས་ཕྲད་དགོས་ལ། དེ་ལྟ་ན་ཐམས་ཅད་ཀྱི་
ཕྲད་པ་ནི་གཅིག་ཅེས་བྱའམ། དེའི་བདག་ཉིད་དུ་གྱུར་བ་ཞེས་བྱ་བ་ཡིན་པས་་་་
འབྲས་བུ་བྱེད་པ་མི་འཐད་དོ་ཞེས་བྱ་བའོ། །སྤྱད་པ་འཇུག་པའི་འཐད་པ་ནི་གལ་ཏེ་
ཡང་འཐད་པ་དང་བྲལ་བ་ཉིད་ཀྱིས་ཞེས་བྱ་བ་ལ་སོགས་པ་སྟེ། འདིས་ཀྱང་ཇི་སྐད་
དུ་བརྗོད་པའི་དོན་ཅན་གྱི་ཀུན་རྫོབ་ལ་འཐད་པ་མི་འཇུག་པ་དེ་ལྟ་ན། དོན་དམ་པ་
ལ་ཡང་འཐད་པ་ཅི་ཞིག་བྱ་ཞེས་རྒོལ་བ་ལ་ལན་བཏབ་པ་ཡིན་ནོ། །གཉེན་པོ་་་
ལའང་མཚུངས་པ་ནི་གལ་ཏེ་མར་མེ་དང་ཞེས་བྱ་བ་ལ་སོགས་པས་བསྙད་དོ། །
ལུང་དང་སྦྱར་བ་ནི་དེ་ཉིད་ཀྱི་ཕྱིར་འཕགས་པ་ཉེ་བར་ཞེས་བྱ་བ་ནས། ཡིན་ནོ་ལ་
༣༡༨

༄༅། །རབ་བྱེད་བདུན་པ།
ཐུག་པའོ། །དོན་མི་འཐད་པ་ལ་གཉིས་ཏེ། བྱེ་བྲག་ཏུ་མི་འཐད་པ་དང༌། སྤྱིར་མི་
འཐད་པའོ། །དང་པོ་ལ་ཡང་རང་སྐྱེད་དགག་པ་དང༌། གཞན་སྐྱེད་དགག་པ་གཉིས་
ལས། དང་པོ་ནི་གཞན་ཡང་འདིར་ཞེས་བྱ་བ་ལ་སོགས་པའོ། །གཞན་སྐྱེད་དགག་
པ་ལ་གཉིས། བརྟག་པར་གཞན་སྦྱར་བ་དང་། སྐྱེ་བཞིན་སྐྱེ་བ་དགག་པའོ། །
གཞན་སྦྱར་བ་ནི། ད་ནི་ཞེས་བྱ་བ་ལ་སོགས་པའོ། །སྐྱེད་བཞིན་པ་དགག་པ་ལ་
གཉིས། སྐྱེད་བཞིན་པ་མ་གྲུབ་པས་དགག་པ་དང༌། གྲུབ་པར་ཁས་བླངས་ནས་
དགག་པའོ། །སྐྱེ་བཞིན་པ་མ་གྲུབ་པ་ལ་གསུམ། ཁྱད་པར་མ་བརྗོད་པས་མ་གྲུབ་
པ་དང༌། བརྩད་པ་སྤང་བ་དང༌། ཁྱད་པར་བརྗོད་ཀྱང་སྐྱེ་བཞིན་པ་མ་གྲུབ་པའོ། །
དང་པོ་ནི་འདིར་སྐྱེ་བཞིན་པ་ཁོ་ན་སྐྱེ་ཞེས་བྱ་བ་ལ་སོགས་པའི་རྒོལ་བ་སྔོན་་་་་་
བཏང་བས་བསྙད་དེ། སྐྱེ་བཞིན་པའི་སྔོན་དུ་སོང་བའི་སྐྱེ་བས་ནི་སྐྱེ་བཞིན་པ་བྱ་བ་
ཁྱད་པར་ཅན་དུ་སྐྱེད་ལ། སྐྱེ་བཞིན་པ་དེས་འདུས་བྱས་ཀྱི་མཚན་ཉིད་སྐྱེ་བ་སྐྱེད་ལ།
དེས་སྐྱེ་བཞིན་པའི་བྱ་བ་ཁྱད་པར་ཅན་དེ་སྐྱེད་པར་བྱེད་དོ་ཞེས་རྒོལ་བ་ལ། འདིའི་
དོན་ནི་བུམ་པའི་དངོས་པོ་མེད་པས་སྐྱེ་བ་ཞེས་སྤྱིར་སྐྱེ་བ་ཙམ་བརྗོད་ཀྱི་བུམ་པའི་་་་
སྐྱེ་བ་ཞེས་རྟེན་ལ་ཁྱད་པར་གྱི་ཚིག་མ་སྦྱར་བས་རྟེན་པ་ལ་བུམ་པའི་སྐྱེ་བཞིན་པ་་་་་
ཞེས་ཁྱད་པར་གྱི་ཚིག་སྦྱར་ཡང༌། སྐྱེ་བཞིན་པས་བུམ་པའི་སྐྱེ་བ་གཟུང་བར་མི་ནུས་
སོ༑ ༑བུམ་པའི་སྐྱེ་བ་མ་བཟུང་ན་ནི་བརྟེན་པ་བུམ་པའི་སྐྱེ་བཞིན་པ་འགྲུབ་པར་མི་
འགྱུར་རོ། །མ་སྐྱེས་པ་སྐྱེ་བར་འགྱུར་བའི་མྱུ་གུ་སྔོན་པོ་ནི་བྱེད་པ་པོ་ཡིན་ལ། དེའི་
སྐྱེ་བའི་བྱ་བ་ནི་དེའི་བྱ་བ་ཡིན་ནོ། །འདུས་བྱས་ཀྱི་མཚན་ཉིད་ཀྱི་སྐྱེ་བ་ལ་ལྟོས་་
ནས་མྱུ་གུ་སྔོན་པོ་ནི་བྱ་བའི་ལས་ཡིན་ཞེས་བྱ་བའོ། །མ་སྐྱེས་པས་དེའི་རྒྱུ་མཚན་
བཟུང་བའི་ཕྱིར་རོ་ཞེས་པ་ནི། སྐྱེ་བཞིན་པའི་བྱ་བ་ཁྱད་པར་སྐྱེད་པའི་སྐྱེ་བཞིན་
༣༡༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པའི་སྔ་རོལ་གྱི་སྐྱེ་བ་དེ་མ་སྐྱེས་པས་མེད་པས་སྐྱེ་བཞིན་པའི་བྱ་བ་ཁྱད་པར་ཅན་་་་་
དེའི་རྒྱུ་མཚན་མ་བཟུང་སྟེ། དེའི་རྒྱུར་མ་བཟུང་ཞེས་བྱ་བའི་ཐ་ཚིག་གོ །ཞེས་བྱ་
བའམ། ཡང་ན་མ་སྐྱེས་པ་ཞེས་བྱ་བ་ནི་བུམ་པའོ། །དེའི་རྒྱུ་མཚན་དུ་མ་བཟུང་ཞེས་
པ་ནི་སྐྱེ་བཞིན་པ་སྐྱེ་བའི་རྒྱུ་མཚན་དུ་དེ་མ་བཟུང་བའི་ཕྱིར་རོ་ཞེས་༼པན་ཏ། མཆན།༽
འཆད་དོ། །གཉིས་པ་ནི་འདིར་སྨྲས་པ་ཨེ་མ་ཞེས་བྱ་བ་ལ་སོགས་པའོ། །ཁྱད་པར་
བརྗོད་ཀྱང་མ་གྲུབ་པ་ལ་གཉིས། མེད་པས་མ་གྲུབ་པ་དང༌། བྱུང་བར་འགྱུར་བས་
མ་གྲུབ་པ་དགག་པའོ། །མེད་པས་མ་གྲུབ་པ་ནི་འདིར་སྨྲས་པ་གང་གི་ཚེ་ཞེས་བྱ་བ་
ལ་སོགས་པས་བུམ་པའི་སྐྱེ་བ་ཞེས་ཁྱད་པར་སྦྱར་བ་བརྗོད་པར་འདོད་པས་ཉེས་པ་
མེད་དོ། །ཞེས་རྒོལ་བ་བཀོད་པའི་སྒོ་ནས་བསྟན་ཏོ། །འདིའི་དགོས་པ་ནི་རྟེན་བུམ་
པའི་སྐྱེ་བ་ཞེས་གྲུབ་ན་ནི། དེ་ལ་བརྟེན་པའི་སྐྱེ་བཞིན་པ་ཡང་འགྲུབ་པ་ཡིན་ན།
བུམ་པའི་དངོས་པོ་མ་སྐྱེས་པའི་སྔོན་རོལ་དུ་གྲུབ་ན་ནི་དེ་ལ་ལྟོས་ནས་སྐྱེ་བ་གྲུབ་་་་
ལ༑ སྐྱེ་བ་ལ་ལྟོས་ནས་སྐྱེ་བཞིན་པ་གྲུབ་པ་ནི་ལུགས་ཡིན་ལ། སྔ་རོལ་དུ་ནི་བུམ་
པའི་དངོས་པོ་མ་གྲུབ་པས་སྐྱེ་བ་མེད་ལ། སྐྱེ་བ་མེད་ན་ནི་དེ་ལ་བརྟེན་པའི་སྐྱེ་་་་
བཞིན་པ་འགྲུབ་པར་སུ་ཞིག་སེམས་ཞེས་བྱ་བའོ། །འབྱུང་བར་འགྱུར་བས་གྲུབ་པ་
དགག་པ་ནི་ཅི་སྟེ་གལ་ཏེ་ཞེས་བྱ་བ་ལ་སོགས་པ་རྒོལ་བ་བཀོད་པའི་སྒོ་ནས་སྟོན་་་
ཏེ༑ འདིའི་དོན་ནི་སྐྱེ་བཞིན་པ་ནི་ད་ལྟར་སྐྱེ་བའི་བྱ་བ་དང་ལྡན་པ་ཡིན་ལ། འབྱུང་
བར་འགྱུར་བའི་བུམ་པ་མ་འོངས་པའི་དུས་ན། ད་ལྟར་བའི་སྐྱེ་བའི་བྱ་བ་འཇུག་པ་
འགལ་ལོ་ཞེས་བྱ་བའོ། །བུམ་པའི་དང་པོའི་ས་བོན་འབྱུང་བར་འགྱུར་ལ། ད་ལྟར་
བའི་བྱ་བ་འཇུག་པ་འགལ་ཡང༌། བུམ་པའི་དངོས་པོ་ལས་གཞན་ལ་བརྟེན་ནས་བྱ་
བ་འཇུག་པས་འབྱུང་བར་འགྱུར་བ་དང་མི་འགལ་ལོ་ཞེ་ན། འོན་ཏེ་ཞེས་བྱ་བ་ལ་
༣༢༠

༄༅། །རབ་བྱེད་བདུན་པ།
སོགས་པས་རྒོལ་བའི་ལན་ཡང་མ་ཡིན་པར་དགག་པ་དང༌། མེད་པར་དགག་པའི་
ཕྱོགས་ལ་བརྟེན་ནས་བརྗོད་དོ། །ཁས་བླངས་ནས་དགག་པ་ནི་གཞན་ཡང་ཞེས་བྱ
བ་ལ་སོགས་པས་ཐུག་པ་མེད་པ་དང་། དོན་མེད་པ་སྤང་བར་མི་ནུས་སོ་ཞེས་་་་་
བསྟན་ཏོ།¸ །སྐྱེ་བ་བཞིན་ནོ་ཞེས་པ་ནི་འདུས་བྱས་ཀྱི་མཚན་ཉིད་ཀྱི་སྐྱེ་བའོ། །སྤྱིར་
མི་འཐད་པ་ལ་གཉིས། འབྲས་བུ་ལ་ལྟོས་ནས་མི་འཐད་པ་དང༌། ངོ་བོ་ལ་ལྟོས
ནས་མི་འཐད་པ་སྟེ། རིམ་པ་ལྟར་གཞན་ཡང་ཞེས་བྱ་བ་ལ་སོགས་པ་དང༌། གཞན་
ཡང་འདིར་ཞེས་བྱ་བ་ལ་སོགས་པའོ། །གནས་པ་དགག་པ་ལ་གསུམ། བྱ་བ་མི་
འཐད་པས་དགག་པ་དང་། རང་གི་ངོ་བོས་དགག་པ་དང༌། ལུང་དང་སྦྱར་བའོ། །
དང་པོ་ནི་འདིར་ཞེས་བྱ་བ་ལ་སོགས་པས་སྐྱེ་བའི་སྒྲུབ་བྱེད་བཀོད་པ་བསྒྲུབ་བྱ་དང་
མཚུངས་པའི་སྒོ་ནས་གཙོར་གནས་པ་འགོག་པ་སྟེ། གནས་པའི་བྱ་བ་འགལ་ལོ་
སྙམ་དུ་དགོངས་པའོ། །རང་གི་ངོ་བོས་དགག་པ་ལ་ཡང་། འགག་བཞིན་པ་དང་
འགག་བཞིན་མ་ཡིན་པ་དང་། རྒ་བ་དང་འཆི་བའི་ཆོས་ཅན་ཡིན་པ་དང༌། རང་
གཞན་གནས་པ་མི་འཐད་པ་དང་གསུམ་གྱིས་སྟོན་ཏེ། དེ་ཡང་གཞན་ཞེས་སོགས་
དང༌། གཞན་ཡང་དངོས་པོ་ཐམས་ཅད་ཅེས་བྱ་བ་ལ་སོགས་པ་དང་། གཞན་ཡང་
གནས་པས་ཞེས་བྱ་བ་ལ་སོགས་པས་རིམ་པ་བཞིན་བསྟན་ཏོ། །ལུང་དང་སྦྱར་བ་
ནི་དེ་ཉིད་ཀྱི་ཕྱིར་ཞེས་བྱ་བ་ནས་གསུངས་པ་ཡིན་ནོའི་བར་གྱིས་བསྙད་དོ། །
འགག་པ་དགག་པ་ལ་གཉིས་འཐད་པ་དང༌། རང་ལ་མི་མཚུངས་པའོ། །འཐད་པ་
ལ་གཉིས། བྱ་བ་དང་འབྲེལ་བ་མི་འཐད་པ་དང༌། ངོ་བོའི་སྒོ་ནས་དགག་པའོ། །
དེའི་དང་པོ་ནི་འདིར་སྨྲས་པ་སྐྱེ་བ་དང་ཞེས་བྱ་བ་ལ་སོགས་པས་སྐྱེ་བ་དང་གནས་་་་
པའི་སྒྲུབ་བྱེད་དུ་དགག་པ་བཀོད་པ་མ་གྲུབ་པར་ཞར་ལ་བསྟན་ཅིང་། གཙོར་་་་
༣༢༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དགག་པ་འགོག་པ་ཡིན་ནོ་ཞེས་བྱ་བའོ། །ངོ་བོའི་སྒོ་ནས་དགག་པ་ལ་ཡང་གནས་
པ་དང་མི་གནས་པ་དགག་པ་མི་འཐད་པ་དང༌། གནས་སྐབས་དེ་ཉིད་དང་གཞན་
གྱིས་དགག་པ་མི་འཐད་པ་དང༌། ཡོད་པ་དང་མེད་པས་དགག་པ་མི་འཐད་པ་དང༌།
རང་དང་གཞན་གྱིས་དགག་པ་མི་འཐད་པ་དང་བཞིས་བསྟན་ཏོ། །དེ་དག་ཀྱང་་
རིམ་པ་ལྟར་གཞན་ཡང་དགག་པ་འདི་དངོས་པོ་གནས་པའམ་ཞེས་པ་ནས་མེད་་་་་་
དོའི་བར་དང་། གཞན་ཡང་གལ་ཏེ་འདིར་ཞེས་པ་ལ་སོགས་པ་དང༌། གཞན་ཡང་
གལ་ཏེ་དགག་པ་ཞེས་པ་ནས་རྟོག་པར་བྱའོ་ཡི་བར་དང་། གཞན་ཡང་གལ་ཏེ་་
འགག་པ་ཞེས་བྱ་བ་ལ་སོགས་པ་ནས་རིམ་པ་བཞིན་དུ་བསྟན་ཏོ། །རང་ལ་མི་་་་
མཚུངས་པ་ལ་གཉིས། ཐ་སྙད་ལ་སྤྱོད་པ་མི་འཇུག་པ་དང༌། འཇིག་པ་རྒྱུ་མེད་དུ་སྨྲ་
བ་དགག་པའོ། །དང་པོ་ནི་ཅི་སྟེ་དེ་ལྟར་རྣམ་པར་དཔྱད་པ་ཡིན་ན་ཞེས་བྱ་བའི་
རྒོལ་བ་སྔོན་དུ་བཏང་བས་བསྙད་དོ། །གཉིས་པ་ལ་ཡང་གཞན་གྱི་ལུགས་དགགག་
པ་དང་། རང་གི་ལུགས་བསྟན་པ་དང༌། དེ་ལ་གནོད་པ་སྤང་བའོ། །དེའི་དང་པོ་ནི་
གང་ཞིག་འཇིག་པ་ཞེས་བྱ་བ་ལ་སོགས་པས་སྐྱེ་བའི་རྒྱུ་དེ་ཉིད་ཀྱིས་འཇིག་པའི་་་་་
ཡང་རྒྱུ་ཡིན་ཏེ། སྐད་ཅིག་མར་སྐྱེས་པ་དེ་ཉིད་ལ་འཇིག་པ་ཞེས་སློབ་དཔོན་ཁ་ཅིག་
ཟེར་རོ། །རང་གི་ལུགས་གཞག་པ་ནི་སྐྱེ་བའི་རྐྱེན་གྱིས་ཞེས་བྱ་བ་ལ་སོགས་པས་
སྐད་ཅིག་མ་དང་པོ་སྐྱེས་པ་དེ་རྒྱུར་བྱས་ནས། སྐད་ཅིག་མ་གཉིས་པ་ལ་དངོས་པོ་
མེད་པར་གྱུར་པ་དེ་འཇིག་པ་ཞེས་བྱའོ། །འདུས་བྱས་ཞེས་པ་ནི་རྒྱུ་དང་རྐྱེན་གྱིས་
ཞེས་བསྐྱེད་པའོ། །ཕུང་པོའི་ནང་དུ་ཞེས་པ་ནི་མི་ལྡན་པའི་འདུ་བྱེད་ཀྱི་ནང་དུའོ། །
གལ་ཏེ་འཇིག་པ་རྒྱུ་དང་བཅས་པ་ཡིན་ན། རྒྱུ་ཐོ་བ་ལ་སོགས་པའི་རྐྱེན་དང་མི་
ལྡན་པའི་ཚེ་ན་ཡང་མི་འཇིག་པར་ཐལ་ལོ་སྙམ་པའི་དོགས་པ་བསུས་ནས་བརྗོད་པ་
༣༢༢

༄༅། །རབ་བྱེད་བདུན་པ།
ནི༑ སྐྱེས་པ་ཙམ་ནས་འགྱུར་རོ་ཞེས་པ་ལ་ཐུག་པ་སྟེ། དེའི་དོན་ནི་སྐད་ཅིག་མ་
སྐྱེས་པ་དེ་སྐད་ཅིག་མ་གཉིས་པ་ལ་དངོས་པོ་མེད་པའི་རྒྱུ་ཡིན་པས། རྒྱུ་མེད་པ་
ཡང་མ་ཡིན་ལ། སྐད་ཅིག་མ་སྐྱེས་པ་དེ་གཉིས་ཀྱིས་འཇིག་པ་རྒྱུ་རྐྱེན་དང་མི་ལྡན་
པའི་ཉེས་པ་ལས་གྲོལ་ལོ་སྙམ་དུ་དགོངས་པའོ། །གནོད་པ་སྤང་བ་ལ་གཉིས།
རྒྱུའི་བྱེད་པའི་ཡུལ་མེད་པས་གནོད་པ་སྤང་པ་དང༌། འཇིག་པ་དངོས་པོར་ཐལ་
བས་གནོད་པ་སྤང་བའོ། །དང་པོ་ལ་ཡང་ཧ་ཅང་ཐལ་བ་དང༌། རྒྱུ་མཚན་མཚུངས་
པ་དང༌། རྒྱུས་འཇིག་པར་བྱེད་པ་དང་གསུམ་སྟེ། དང་པོ་ནི་ཅི་སྟེ་འཇིག་པ་ཞེས་བྱ་
བ་ནས་མི་རིགས་སོ་ཞེས་པའི་བར་གྱིས་བསྟན་ཏེ། འཇིག་པ་དངོས་པོ་མེད་པར་རྒྱུ་
མི་དགོས་སོ་ཞེས་རྒོལ་བ་ལ། དེ་ལྟ་ན་ནི་དངོས་པོ་སྐྱེ་བ་ལ་ཡང་རྒྱུ་མི་དགོས་ཏེ།
དངོས་པོ་རྣམས་མ་སྐྱེས་པ་ནི་མི་སྐྱེ་སྟེ། མེད་པ་ལ་ཅུང་ཟད་ཀྱང་བསྐྱེད་དུ་མེད་དོ།།
ཡོད་པ་སྐྱེད་ན་སྐྱེ་བ་དོན་མེད་དོ། །དེས་ན་ཉེས་པ་མཚུངས་སོ་ཞེས་བྱ་བ་ནི་དངོས་
པོ་ལ་ཡང་ཞེས་བྱ་བ་ལ་སོགས་པའོ། །གཉིས་པ་ནི་གཞན་ཡང་ཞེས་བྱ་བ་ནས་ཕྱིར་
རོའི་བར་གྱིས་བསྙད་དོ། །གསུམ་པ་ནི་གང་ཡང་ཞེས་པ་ལ་སོགས་པ་སྟེ། དེའི་
དོན་ནི་སྐྱེས་པ་དེ་འཇིག་པར་བྱས་ནས་དེ་ལ་རྒྱུ་ཅུང་ཟད་ཀྱང་བྱེད་པ་ནི་མ་ཡིན་གྱི།
འོན་ཀྱང་འཇིག་པ་ཙམ་དུ་རྒྱུས་འབྱེད་ཅེས་བྱ་བའི་ཐ་ཚིག་གོ །འཇིག་པ་དངོས་པོ་
ཐལ་བས་གནོད་པ་སྤྲང་བ་ནི་གལ་ཏེ་དེ་ལྟ་ན་བྱེད་བཞིན་པའི་ཞེས་བྱ་བ་ལ་སོགས་་
པས་རྒྱུས་བྱེད་བཞིན་པའི་སྐྱེ་བ་དང་དངོས་པོ་ཡིན་པ་དེ་བཞིན་དུ་འཇིག་པ་ཡང་་་་་
དངོས་པོར་ཐལ་བར་འགྱུར་རོ་ཞེས་རྒོལ་བ་ལ། ལན་བཏབ་པ་ལ་ཡང་འདོད་པ་
ཐལ་བ་དང༌། །དོན་བྱེད་ནུས་པ་དང༌། ཁས་བླངས་པ་གསུམ་གྱིས་འཇིག་པར་
དངོས་པོ་སྟོན་པ་སྟེ། འདོད་པ་ལ་ཐལ་བ་ནི་འདི་ནི་འདོད་པ་ཉིད་ཡིན་ཏེ་ཞེས་པ་
༣༢༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ནས། ཡིན་ནོ་ཡི་བར་གྱིས་བསྙད་དོ། །དོན་བྱེད་ནུས་པ་ནི་གཞན་ཡང་འཆི་བ་ཞེས་
བྱ་བ་ལ་སོགས་པས། འཆི་བ་དངོས་པོ་མེད་པས་འབྲས་བུ་གཉིས་བསྒྲུབས་པས་
དངོས་པོ་མེད་པའི་དངོས་པོ་ཡིན་བཞིན་དུ་འཇིག་པ་ཡང་འདུ་བྱེད་དེ། ཉེ་བར་ལེན་
པའི་ཕུང་པོ་ལྔ་འཇིག་པར་བྱེད་པ་དང༌། མི་ཤེས་པ་སྟེ་མ་རིག་པ་གཉེར་བྱར་བྱེད་
པས་ན་འབྲས་བུ་གཉིས་གྲུབ་ཅིང་དོན་བྱེད་ནུས་པ་ཞེས་བྱའོ། །ཅི་ལྟར་ཞེས་བྱ་བ་
ལ་སོགས་པས་མཇུག་བསྡུ་བའོ། །ཁས་བླངས་པ་ནི་གཞན་ཡང་ཞེས་བྱ་བ་ལ་་་་
སོགས་པ་སྟེ། དེའི་དོན་ནི་སེམས་ཙམ་པས། གཉིས་དངོས་མེད་པའི་དངོས་ཡོད་
པ༑ དངོས་པོ་སྟོང་པའི་མཚན་ཉིད་དོ། །ཞེས་གཟུང་འཛིན་གཉིས་དང་བྲལ་བའི་
ཡེ་ཤེས་ལ་དངོས་པོ་ཞེས་ཁས་བླངས་པས། གང་གི་ཕྱིར་དངོས་པོ་ཡིན་པ་དེའི་ཕྱིར།
དེ་འདུས་མ་བྱས་མ་ཡིན་པར་སུ་ཞིག་སེམས་ཞེས་བྱ་བའོ། །དེའི་སྒྲུབ་བྱེད་དགག་
པ་ལ་གཉིས། མཚན་ཉིད་ཀྱི་སྒྲུབ་བྱེད་དགག་པ་དང་། འདུས་བྱས་ཀྱི་སྒྲུབ་བྱེད་
དགག་པ་སྟེ། དེ་ཡང་དཀྱུས་མ་ཉིད་ཅེས་བྱ་བ་ནས་ག་ལ་འགྱུར་ཞེས་བྱ་བའི་བར་
དང༌། འདིར་སྨྲས་པ་ཞེས་བྱ་བ་ལ་སོགས་པས་རིམ་པ་བསྙད་དོ། །ལུང་དང་འགལ་
བ་སྤྲང་བ་ནི་འདིར་སྨྲས་པ་གལ་ཏེ་ཞེས་བྱ་བ་ནས་ཡིན་ནོའི་བར་ལ་ཐུག་པའོ། །
ལུང་དང་སྦྱར་བ་ནི་དེ་སྐད་དུ་ཞེས་བྱ་བ་ལ་སོགས་པས་བསྙད་དོ། །འདུས་བྱས་
བརྟག་པ་རྫོགས་སོ། །།
༈ དེ་ལྟར་མཚན་ཉིད་མི་འཐད་པ་ཡིན་ཡང་འདུས་བྱས་དགག་པར་མི་ནུས་ཏེ།
དེའི་རྒྱུ་ལས་དང་བྱེད་པ་པོ་ཡོད་པས་འདུས་བྱས་ཀྱི་རང་བཞིན་གྱི་ཕུང་པོ་་་་་་་་་
སོགས་པ་ཡོད་པ་ཡིན་ནོ་ཞེས་འདིར་སྨྲས་པ་ཞེས་བྱ་པ་ལ་སོགས་པའི་བརྒལ་བ་་་་་
སྔོན་དུ་བཏང་ནས། ལས་དང་བྱེད་པ་པོ་འཆད་པ་ཡིན་ཏེ། འདི་ཡང་ཕྱིན་ཅི་ལོག་
༣༢༤

༄༅། །རབ་བྱེད་བརྒྱད་པ།
པར་མ་གྲུབ་པ་དང༌། ཕྱིན་ཅི་ལོག་ཏུ་གྲུབ་པ་དང་། གཞན་ལ་སྦྱར་བ་དང་། ལུང་
དང་སྦྱར་བའོ། །མ་གྲུབ་པ་ལ་གཉིས། མཐུན་པ་དང་། མི་མཐུན་པར་མ་གྲུབ་
པའོ། །མཐུན་པར་མ་གྲུབ་པ་ལ་གཉིས། བྱེད་པ་པོར་གྱུར་པ་དང༌། མ་གྱུར་བས་
ལས་སུ་གྱུར་པ་དང་མ་གྱུར་པ་མི་བྱེད་པ་དང༌། ཡིན་པར་གྱུར་པ་དང་མ་གྱུར་པས་
ལས་སུ་གྱུར་པ་དང་མ་གྱུར་པ་མི་བྱེད་པའོ། །དང་པོ་ལ་དམ་བཅའ་བ་དང༌། འཐད་
པ་གཉིས་ལས་དམ་བཅའ་ནི་བརྗོད་པར་བྱ་སྟེ་ཞེས་བྱ་བ་ལ་སོགས་པའོ། །འཐད་
པ་ལ་གཉིས་ཏེ། བྱེད་པ་པོར་གྱུར་པས་ལས་སུ་གྱུར་པ་མི་བྱེད་པའི་འཐད་པ་དང༌།
བྱེད་པ་པོར་མ་གྱུར་བས་ལས་སུ་མ་གྱུར་བ་མི་བྱེད་པའི་འཐད་པའོ། །དང་པོ་ནི་དེ
ལ་དང་པོ་ཞེས་བྱ་བ་ལ་སོགས་པས་བསྙད་དེ། དེའི་དོན་ནི་བྱེད་པ་པོར་བཞག་པའི་
རྒྱུ་མཚན་ནི་བྱ་བ་ལ་ལྟོས་ནས་ཡིན་ལ། བྱེད་པ་པོར་གྲུབ་པ་ཉིད་ན་བྱ་བ་བྱེད་པ་
པོའི་ཁོངས་སུ་འདུས་པས། བྱེད་པ་ཞེས་བྱ་བ་བརྗོད་པ་དོན་གྱིས་སྟོང་པར་འགྱུར་
བ་དང༌། བྱེད་པ་པོ་གཞིག་པ་ནི་བྱ་བ་ལས་ཡིན་པ་ན། བྱ་བ་བརྗོད་པ་དོན་གྱིས་
སྟོང་པས་དེ་ལ་ལྟོས་པའི་བྱེད་པ་པོ་མེད་པས་བྱེད་པ་པོ་མེད་པའི་ལས་སུ་ཐལ་བ་་་་་
དང་གཉིས་ནི་བྱེད་པ་པོར་གྱུར་པའི་ཕྱོགས་ཀྱི་ཉེས་པ་ཡིན་ལ། དེ་བཞིན་དུ་ལས་
སུ་བཞག་པ་ཡང་བྱ་བ་ལས་ཡིན་པ་ན། ལས་ཡིན་པར་གྱུར་པ་གྲུབ་པ་ན་བྱ་བ་ཡང་
འདུས་པའི་ཕྱིར། བྱེད་པ་པོ་ཞེས་པ་ཡང་དོན་གྱིས་སྟོང་པར་འགྱུར་བ་དང༌། བྱ་བ་
བརྗོད་པ་དོན་གྱིས་སྟོང་པ་ལས་མི་འཐད་པས་བྱེད་པ་པོ་ཁས་བླངས་ཀྱང་ལས་མེད་
པའི་བྱེད་པོར་ཐལ་བ་དང་གཉིས་ནི་ལས་ཡིན་པར་གྱུར་བའི་ཕྱོགས་ཀྱི་ཉེས་པ་ཡིན་
ནོ་ཞེས་བྱ་བའོ། །མ་ཡིན་པར་གྱུར་པ་མི་བྱེད་པ་འཐད་པ་ནི་དེ་ལྟར་བྱེད་པ་པོ་ཞེས་
བྱ་བ་ལ་སོགས་པས་རྒྱུ་མེད་པར་ཐལ་བ་བརྗོད་ནས། རྒྱུ་མེད་པར་སྨྲ་བ་ཞེས་བྱ་བ་
༣༢༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལ་སོགས་པས་རྒྱུ་མེད་པར་སྨྲ་བའི་ཕྱོགས་ལ་ཧ་ཅང་ཐལ་བ་བརྗོད་པའོ་ཡིན་པར་་་་
༑གྱུར་པ་དང་མ་གྱུར་བས་གྱུར་པ་དང་མ་གྱུར་བ་མི་བྱེད་པ་ནི་ད་ནི་ཞེས་པ་ལ་
སོགས་པའོ། །ཕྱེད་དང་པོས་དམ་བཅའ་བ་བརྗོད་ལ། དེའི་འཐད་པ་ནི་ཕྱེད་ཕྱི་
མས་བསྙད་དོ། །མི་མཐུན་པ་ལ་གཉིས། ཚིག་རེ་རེ་བཤད་པ་དང༌། གཉིས་གཉིས་
བཤད་པའོ། །རེ་རེ་བཤད་པ་ནི་དེ་ལྟར་ཚུངས་པའི་ཕྱོགས་ཞེས་བྱ་བ་ལ་སོགས་པ་
སྟེ༑ འདིས་ཀྱང་བྱེད་པ་པོར་གྱུར་བས་ལས་སུ་མ་གྱུར་བ་མི་བྱེད་པ་དང༌། བྱེད་
པར་མ་གྱུར་བས་ལས་སུ་གྱུར་བ་མི་བྱེད་པར་བསྟན་པ་ཡིན་ནོ། །གཉིས་པ་སྤྱད་པ་
ཡང་གྱུར་བས་མ་གྱུར་བ་དང༌། གྱུར་མ་གྱུར་མི་བྱེད་པ་དང༌། མ་གྱུར་པས་གྱུར་པ་
དང༌། གྱུར་མ་གྱུར་མི་བྱེད་པ་དང༌། གྱུར་པ་དང་མ་གྱུར་པས་གྱུར་པ་དང༌། མ་གྱུར་
པ་མི་བྱེད་པ་དང་གསུམ་སྟེ། དེ་ཡང་ད་ནི་ཚིག་རེ་རེ་ཞེས་བྱ་བ་ནས་ཡིན་ནོ་ལ་ཐུག་
པ་དང༌། ད་ནི་བྱེད་པ་པོ་ཞེས་བྱ་བ་ལ་སོགས་པ་དང༌། ད་ནི་བྱེད་པ་པོ་ཡིན་པར་
གྱུར་པ་དང་ཞེས་པ་ནས་ཡིན་ནོ་ཞེས་བྱ་བའི་བར་གྱིས་རིམ་པ་བཞིན་དུ་བསྙད་དོ།།
དེ་ལྟར་མཐུན་པའི་ཕྱོགས་ལ་ཉེས་པ་གསུམ་དང༌། མི་མཐུན་པའི་ཕྱོགས་ལ་ཉེས་པ་
ལྔ་སྟེ། དེ་ལྟར་བརྒྱད་ཀྱིས་ནི་ཕྱིན་ཅི་མ་ལོག་པར་ལས་དང་བྱེད་པ་པོ་མ་གྲུབ་པར་
བརྗོད་ནས། ཕྱིན་ཅི་ལོག་ཏུ་གྲུབ་པར་བརྗོད་པ་ནི་འདིར་སྨྲས་པ་ཞེས་བྱ་བ་ལ་་
སོགས་པའི་བརྒལ་ལན་གྱིས་བསྙད་དེ་སླ་བར་ཟད་དོ། །གཞན་ལ་སྦྱར་བ་ཡང་
བདག་ཁ་སྦྱར་བ་དང་། དེ་ལས་གཞན་ལ་སྦྱར་བ་དང༌། བརྩད་པ་སྤང་པ་དང་
གསུམ་གྱིས་བསྟན་པའི་དང་པོ་ནི། ཅི་ལྟར་ལས་དང་བྱེད་པ་པོ་ཞེས་བྱ་བ་ནས་་
འགྱུར་རོའི་བར་ལ་ཐུག་པ་སྟེ། དིའི་དོན་ཡང་བྱེད་པ་པོ་ལ་སོགས་པ་དོན་དམ་
པར་མེད་མོད་ཀྱི། ཕྱིན་ཅི་ལོག་ཏུ་གྲུབ་པ་དེ་བཞིན་དུ་ཉེ་བར་ལེན་པ་པོ་བདག་
༣༢༦

༄༅། །རབ་བྱེད་དགུ་པ།
དང་། ཉེ་བར་བླང་བ་ཕུང་པོ་གཉིས་དོན་དམ་པར་མེད་པ་ཡིན་ཡང་ཕན་ཚུན་ལྟོས་
པས་གྲུབ་པ་ཐ་སྙད་ཙམ་དུ་ཡན་ལག་གི་ཚོགས་ལ་ཤིང་རྟ་ཞེས་འདོགས་པ་ར་་་་་
གྲུབ་བོ་ཞེས་བྱ་བའོ། །གཉིས་པ་དང་གསུམ་པ་ནི་ལས་དང་བྱེད་པ་པོ་ནས་བྱའོ་ཡི་
བར་དང༌། གལ་ཏེ་དངོས་པོ་ལྷག་མ་ཤེས་པར་བྱ་ཞེས་བྱ་བ་ལ་སོགས་པའི་བརྒལ་
ལན་གྱིས་རིམ་པ་བཞིན་དུ་བསྙད་དོ། །ལུང་དང་སྦྱར་བ་ནི་དེ་ཉིད་ཀྱི་ཕྱིར་ཞེས་བྱ་
བ་ལ་སོགས་པའོ། །ལས་དང་བྱེད་པ་བརྟག་པ་རྫོགས་སོ།། །།
༈ བདག་དག་པ་ལ་ཡང་བཞི་སྟེ། ཉེ་བར་ལེན་པ་པོ་དང་ཉེ་བར་ལེན་པ་བརྟག་པ་
དང༌། མེ་དང་བུད་ཤིང་བརྟག་པ་དང་། སྔོན་དང་ཕྱི་མའི་མཐའ་བརྟག་པ་དང༌།
སྡུག་བསྔལ་བརྟག་པའོ། །དང་པོ་ལ་བརྒལ་བ་དང༌། ལན་གཉིས་ལས། བརྒལ་བ་
ནི༑ འདིར་ཞེས་བྱ་བ་ལ་སོགས་པས་མང་པོས་བཀུར་པ་པ་དག་ལ་ལས་དང་བྱེད་
པ་བརྟག་པར་གཞན་ལ་བསྒྲེ་བར་བཤད་པ་ནི་མི་རིགས་ཏེ། ལྟ་བ་ལ་སོགས་པ་བྱ་
བ་དང་བྱེད་པ་པོ་ལ་བྱེད་པ་པོ་གང་ཟག་ཅེས་བྱ་བ་ཡོད་པ་ཡིན་ནོ་ཞེས་དང་པོར་་་་
དམ་བཅའ་ཙམ་བརྗོད་ནས། དེ་ནས་འཐད་པར་བརྗོད་པའོ། །ལན་ལ་དྲུག་ལས་
དང་པོ་ཐམས་ཅད་ཀྱི་སྔ་རོལ་དུ་མ་གྲུབ་པར་སྟོན་པ་ནི་བརྗོད་པ་ཞེས་བྱ་བ་ལ་་་་་་་
སོགས་པས་བསྙད་དེ། དེའི་དོན་ནི་ལྟ་བ་དང་ཉན་པ་ལ་སོགས་པ་བྱེད་པ་དང༌། བྱ་
བར་གདགས་པའི་རྒྱུ་མཚན་མེད་པ་ལྟར་གང་ཟག་ཀྱང་མེད་པར་གྲུབ་པ་ཞེས་བྱ་སྟེ།
འདིས་ནི་རྒྱུ་མེད་པས་ཐམས་ཅད་ཀྱི་སྔ་རོལ་དུ་མ་གྲུབ་པ་ཞེས་བསྟན་པ་ཡིན་ནོ། །
བྱེད་པོ་ལྟ་བ་ལ་སོགས་པ་མེད་ཀྱང་བྱེད་པ་པོ་གང་ཟག་ཡོད་པར་དོགས་ན། བྱེད་
པ་པོ་མེད་པར་ཡང་ལྟ་བ་ལ་སོགས་པ་བྱེད་པ་ཡོད་པར་ཐལ་བར་གྱུར་རོ་ཞེས། ཧ་
ཅང་ཐལ་བ་གཞན་ཡང་ཞེས་བྱ་བ་ལ་སོགས་པས་མདོར་བསྟན་པ་བརྗོད་ནས། ཧ་
༣༢༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཅང་ཐལ་བ་དེ་ཉིད་རྒྱས་པར་བསྟན་པ་ནི། དེ་ལྟ་ན་ནོར་དང་འབྲེལ་བ་ཞེས་བྱ་བ་
ལ་སོགས་པས་ལྟ་སྦྱིན་དང་ནོར་ཐ་དད་བསྒྲུབ་པ་ཡིན་པ་དེ་བཞིན་དུ། ལྟ་བ་དང༌།
ཉེ་བར་ལེན་པ་པོ་ཐ་དད་པར་གྱུར་ན། ཉེ་བར་ལེན་པ་པོ་ལྟ་བ་ལ་སོགས་པ་ཉེ་བར་
ལེན་པར་ཐལ་ཞེས་བརྗོད་པ་ལ། འདོད་པ་ལ་ཐལ་ཞེས་ཟེར་བ་བཟློག་པ་ནི་སྲིད་
པ་ཡང་མ་ཡིན་ནོ་ཞེས་བྱ་བ་ལ་སོགས་པ་སྟེ། ཉེ་བར་ལེན་པ་པོ་དང་ལྟ་བ་ལ་་་་་
སོགས་པ་ཐ་དད་པར་གྲུབ་པ་མེད་དོ་ཞེས་སྙམ་དུ་དགོངས་པའོ། །གཉིས་པ་རེ་རེ་
སྔ་རོལ་དུ་གྲུབ་པ་དགག་པ་ལ་བརྒལ་བ་དང་ལན་གཉིས་ལས། བརྒལ་བ་ནི་་
འདིར་སྨྲས་པ་ཞེས་བྱ་བ་ལ་སོགས་པས་བསྙད་དེ། འདི་འདོད་པ་ཡང་ཉན་པ་ལ་
སོགས་པའི་བྱེད་པའི་སྔ་རོལ་ན་ཡོད་པས་བདག་སྔ་རོལ་ན་ཡོད་པར་ཡང་གྲུབ་ལ།
ལྟ་བའི་བྱེད་པའི་འོག་རོལ་ན། ཡོད་པས་གདགས་པའི་རྒྱུ་མཚན་མེད་པས་ལྟ་བ་ལ་
སོགས་པ་མེད་པར་གང་ཟག་ཀྱང་མེད་པར་གྲུབ་པ་ཞེས་བརྗོད་པའི་ཉེས་་ལས་་་་་
གྲོལ་ལོ་སྙམ་དུ་སེམས་པའོ། །ལན་ལ་གསུམ་སྟེ། མི་སྲིད་པ་དང༌། གཅིག་ཏུ་མ་
གྲུབ་པ་དང༌། གཞན་ཡིན་པ་དགག་པའོ། །དང་པོ་ནི་འདི་ཡང་རིགས་པ་མ་ཡིན་ཏེ་
ཞེས་བྱ་བ་ནས་མི་རིགས་སོ་ཞེས་པ་ལ་ཐུག་པས་བསྣད་དེ། ཐམས་ཅད་ཀྱི་སྔ་རོལ་
ན་མེད་ན་གཅིག་གི་སྔ་རོལ་ན་ཡང་མི་སྲིད་དེ། ཤིང་ཀུན་གྱི་སྔ་རོལ་ན་ནགས་མེད་
ན་རེ་རེའི་སྔ་རོལ་ན་ཡང་མེད་ཅེས་བརྗོད་དོ། །གང་ཟག་གཅིག་ཏུ་མ་གྲུབ་པ་ནི་
འདིའི་ཕྱིར་ཡང་ཞེས་སོགས་པ་སྟེ། འདིའི་དོན་ནི་གང་ཟག་གཅིག་ཡིན་ན། དཔེར་
ན་ལྷ་སྦྱིན་ཁང་པའི་སྐར་ཁུང་བཞི་ལ་རིམ་གྱིས་ལྟ་བ་ན། སྐར་ཁུང་རེ་རེའི་སྔ་རོལ་
དུ་གྲུབ་པ་ལྟར་ལྟ་བ་པོ་རེ་རེའི་སྔ་རོལ་དུ་གྲུབ་པ་ཡིན་ན། ལྟ་བ་པོ་ལ་སོགས་པའི་
བྱེད་པ་ཐ་དད་པ་ལྟར་བྱེད་པ་པོ་ལྟ་བ་པོ་ལ་སོགས་པ་ཡང་ཐ་དད་པ་ཡིན་པས་་་་་་
༣༢༨

༄༅། །རབ་བྱེད་བཅུ་པ།
གཅིག་ཏུ་གྲུབ་པ་མེད་པས་རེ་རེའི་སྔ་རོལ་དུ་ཡང་མ་གྲུབ་བོ་ཞེས་བྱ་བའོ། །གཞན་
ཡིན་པ་དགག་པ་ནི་འོན་ཏེ་ཞེས་བྱ་བ་ལ་སོགས་པའོ། །གསུམ་པ་འབྱུང་བས་་་་་
གསལ་བར་མི་བྱེད་པ་ལ་ཡང་གཉིས་ལས། དང་པོ་རྒོལ་བ་ནི་འདིར་བདག་ནི་ཞེས་
པ་ནས་ཟེར་རོ་ལ་ཐུག་པ་སྟེ། དོན་ནི་ཐམས་ཅད་ཀྱི་སྔ་རོལ་ན་ཡོད་པས་རེ་རེའི་སྔ་
རོལ་ན་ཡོད་པ་ལ་བརྗོད་པའི་ཉེས་པ་ལས་ཀྱང་གྲོལ་ལ། མིང་དང་གཟུགས་ཞེས་
བྱ་བ་མིང་བཞིའི་ཕུང་པོའི་གནས་སྐངས་ན་བདག་ཉེ་བར་ལེན་པ་པོ་བདག་གནས་་
པ་ཡིན་ལ། དེ་ཡང་འབྱུང་བ་ཆེན་པོ་བཞི་གསལ་བར་བྱེད་པ་ཡིན་ཞིང་། ཉེ་བར་
ལེན་པ་པོའི་བདག་དེས་སྐྱེ་མཆེད་དྲུག་ཉེ་བར་ལེན་པ་ཡིན་ཞེས་རྒོལ་བའོ། །ལན་
ནི་དེ་ལྟ་ན་ཞེས་བྱ་བ་ལ་སོགས་པ་སྟེ། དོན་ནི་འབྱུང་བ་ཆེན་པོ་བདག་དེའི་སྔ་རོལ་
དུ་གྲུབ་པའམ་འོག་རོལ་དུ་གྲུབ། དང་པོ་ལྟར་ན་འབྱུང་བ་ཆེན་པོ་དེ་གཞི་གང་ལ་
བརྟེན་ནས་འཇོག གཉིས་པ་ལྟར་ན་བདག་དེ་གང་ལ་བརྟེན་ནས་འཇོག་ཅེས་བྱ་
བའོ། །བཞི་པ་སྒྲུབ་བྱེད་མ་གྲུབ་པ་ནི་འདིར་སྨྲས་པ་གལ་ཏེ་ཡང་ཞེས་བྱ་བ་ནས།
བདག་མེད་དོའི་བར་གྱིས་བསྙད་དོ། །ལྔ་པ་དགག་པ་མ་གྲུབ་པ་ནི་འདིར་སྨྲས་པ་
ཅི་སྟེ་བདག་མེད་དོ། ཞེས་བྱ་བས་དགག་བྱ་གང་ཟག་མེད་ན་ནི་བཀག་པ་གང་ཟག་
མེད་པར་གྲུབ་པར་འགྱུར་རོ། །ཞེས་རྒོལ་བ་སྔོན་དུ་བཏང་བས་བསྟན་ཏོ། །དྲུག་པ་
ལུང་དང་སྦྱར་བ་ནི་དེ་ཉིད་ཀྱི་ཕྱིར་ཞེས་བྱ་བ་ལ་སོགས་པས་བསྙད་དོ། །ཉེ་བར་
ལེན་པ་པོ་དང་ཉེ་བར་བླང་པ་བརྟག་པ་རྫོགས་སོ།། །།
༈ བྱེད་པ་པོ་ལས་ལན་ཚུན་ལྟོས་པས་གྲུབ་པ་ཙམ་ཡིན་པ་ལྟར་ཉེ་བར་ལེན་པ་པོ་་་་་
དང༌། ཉེ་བར་བླང་བ་ཕན་ཚུན་ལྟོས་པས་གྲུབ་པ་ལ་གོ་འགལ་ཅི་ཡོད་ཅེས་འདིར་
ཉེ་བར་ལེན་པ་དང་ཞེས་བྱ་བ་ལ་སོགས་པས་མ་ངེས་པར་བརྗོད་པ་སྤང་བའི་ཕྱིར་་་་
༣༢༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
མ་ངེས་པའི་ཡུལ་བུད་ཤིང་བརྟགས་པས་དགག་པར་མཛད་དོ། །འདི་ལ་ཡང་དོན་
དྲུག་གིས་བསྟན་པ་ལས་དང་པོ་དངོས་པོ་མ་གྲུབ་པ་སྟོན། འདི་ལ་ཡང་གཅིག་ཏུ་
མ་གྲུབ་པ་དང༌། །ཐ་དད་མ་གྲུབ་པ་དང༌། །དམིགས་པ་མེད་པ་ལ་བརྩད་པ་སྤང་བ་
གསུམ་ལས། དང་པོ་ནི་བརྗོད་པ་ཞེས་བྱ་བ་ལ་སོགས་པ་ཕྱེད་དང་པོ་འགྲེལ་པ་
དང་བཅས་པས་བསྙད་དོ། །གཞན་དུ་མ་གྲུབ་པ་ལ་གཉིས་ཏེ། དམིགས་པ་ངེས་པ་
མེད་པར་ཐལ་བ་དང༌། །ལྟོས་པ་མེད་པར་ཐལ་བ་ལས་སོགས་པའོ། །དང་པོ་ནི་ཅི་
སྟེ་གཞན་ཉིད་ཡིན་ན་ཞེས་པ་ནས་མི་རིགས་པོའི་བར་གྱིས་བསྙད་དོ། །ལྟོས་པ་
མེད་པར་ཐལ་བ་ནི་གཞན་ཡང་ཞེས་པ་ནས་འགྱུར་རོ་ཞེས་པའི་བར་གྱིས་མདོར་་་་
བསྟན་པ་བསྙད་ལ། དོན་འདི་ཉིད་ཅེས་བྱ་བ་ལ་སོགས་པས་རྒྱས་པར་བཤད་དེ།
མདོར་བསྟན་པ་ལས་འདིར་གོ་རིམ་གཞན་ཡིན་པའི་ཕྱིར་བུད་ཤིང་ལ་ལྟོས་པ་མེད་
པར་འགྱུར་བ་ལ། མི་ལྟོས་པས་འབར་བར་བྱེད་པའི་རྒྱུ་ལས་མི་འབྱུང་བར་འགྱུར་
ཞིང༌། འབར་བར་བྱེད་པའི་རྒྱུ་ལས་མི་འབྱུང་བའི་ཕྱིར་རྟག་ཏུ་འབར་བར་འགྱུར་ཏེ།
རྟག་ཏུ་འབར་ན་རྩོམ་པ་དོན་མེད་པ་ཉིད་དུ་འགྱུར་ལ། དེ་ལྟ་ན་ནི་ལས་ཀྱང་མེད་
པར་འགྱུར་རོ་ཞེས་བྱ་བ་སྟེ། དེ་ལྟར་རྒྱས་པར་བཤད་པའི་ངག་ལ་འདིར་བསྟན་
པའི་ངག་ལ་སྦྱར་ན་ལེགས་པར་འགྱུར་རོ། །དམིགས་པ་ངེས་པ་མེད་པ་ལ་བརྩད་
པ་སྤང་པའི་དགོས་པ་ནི། འདིར་སྨྲས་པ་གང་འདི་སྐད་ཞེས་བྱ་བ་ལ་སོགས་པ་སྟེ།
གཞན་ཡིན་ཡང་དམིགས་པ་ངེས་པ་ལ་༼མ་དཔེ་མི་གསལ།༽བ་ཅི་ཡོད་ཅེས་མ་ངེས་པ་་་་་
བརྗོད་པའོ། །ལན་ལ་གཉིས། བུད་ཤིང་ལས་མེ་ཐ་དད་པར་མ་དམིགས་པ་དང༌།
ཕྲད་པ་མི་འཐད་པའོ། །དང་པོ་ནི་འདི་ཡང་མི་རིགས་པར་ཞེས་བྱ་བ་ནས་བཟློག་ཏུ་
མེད་དོ་ཞེས་བྱ་བའི་བར་གྱིས་བསྙད་དོ། །དེའི་དོན་ཡང་འབར་བྱེད་པའི་མཚན་་
༣༣༠

༄༅། །རབ་བྱེད་བཅུ་པ།
ཉིད་ཅན་གྱི་བུད་ཤིང་ལས་སྲེག་པར་བྱེད་པའི་མེ་ཐ་དད་པར་མ་དམིགས་པའི་ཕྱིར།
གཞན་ཡིན་པའི་ཕྱིར་ཞེས་བྱ་བ་ལ་དམིགས་པ་ངེས་པ་མེད་པ་ཁོ་ནས་ཁྱབ་པས་མ་་
ངེས་པ་མེད་ཅེས་བྱ་བའི་ཐ་ཚིག་གོ །ཕྲད་པ་མི་འཐད་པ་ལ་གཉིས། ཐལ་བ་དང༌།
དེའི་ཁྱབ་པའོ། །ཐལ་བ་ནི་གཞན་ཡང་ཞེས་པ་ལ་སོགས་པས་བུད་ཤིང་ལས་མེ་
གཞན་ཡིན་པའི་ཕྱིར་མི་ཕྲད་པར་འགྱུར་ལ། མ་ཕྲད་པའི་ཕྱིར་མེས་བུད་ཤིང་མི་
སྲེག་པར་ཐལ་ཞིང་། བུད་ཤིང་སྲེག་པ་ཡིན་ན་ནི་བུད་ཤིང་ཟད་པ་ནི་འཆི་བར་་
འགྱུར་བ་ཡིན་ན་བུད་ཤིང་མི་སྲེག་པའི་ཕྱིར། རྒྱུ་མེད་པ་གཞན་ལ་མི་ལྟོས་པས་
རྟག་ཏུ་མི་འཆི་བར་འགྱུར་ལ། དེ་ལྟ་ན་ནི་འབར་བའི་རྟགས་དང་ཡང་ལྡན་པར་
ཐལ་ལོ་ཞེས་བྱ་བ་ནི་དགོངས་པའོ། །རྣམ་པར་རྟོག་པའི་དོན་དུ་བལྟ་བར་བྱའོ་ཞེས་
བྱ་བ་ནི། མེ་ལས་བུད་ཤིང་གཞན་དུ་གནས་པ་མེད། གལ་ཏེ་གཞན་ན་གཞན་ལ་
ལྟོས་པ་མེད་པའི་ཕྱིར། ཞེས་བྱ་བ་ལ་སོགས་པ་སྔར་སྤྲོས་པའི་ཉེས་པར་འགྱུར་རོ།།
ཞེས་བྱ་བའོ། །དེའི་ཁྱབ་པ་ནི། འདིར་མེ་དང་བུད་ཤིང་ཞེས་བྱ་བ་ལ་སོགས་པས་
གཞན་ཡོད་མོད། འཕྲད་པ་ལ་འགལ་བ་མེད་དེ་སྐྱེས་པ་དང་བུད་མེད་བཞིན་ནོ། །
ཞེས་རྒོལ་བ་སྔོན་དུ་བཏང་བས་སྟོན་ཏེ། ཕན་ཚུན་ལྟོས་པ་དང་བཅས་པའོ། །
གཞན་ཡིན་པའི་ཕྱིར་མི་འཕྲད་པར་ཐལ་ལོ་ཞེས་ཁྱད་པར་ཅན་གཏན་ཚིགས་ཡིན་་་་
པས་མ་སྙེད་པར་མི་འགྱུར་རོ་ཞེས་བྱ་བའོ། །གཉིས་པ་སྒྲུབ་བྱེད་དགག་པའི་དང་པོ་
རྒོལ་བ་ནི། འདིར་གལ་ཏེ་ཡང་ཞེས་པ་ནས་ཟེར་རོ་ལ་ཐུག་པའོ། །ལན་ལ་གཉིས་
ཏེ༑ ལྟོས་པས་མ་གྲུབ་པ་དང་། མངོན་གསུམ་མ་གྲུབ་པའོ། །དང་པོ་ལ་ཡང་དུས་
སྔ་ཕྱི་མ་གྲུབ་པ་དང༌། གཅིག་ཅར་མ་གྲུབ་པ་དང༌། གྲུབ་པ་དང་མ་གྲུབ་པ་མི་ལྟོས་
པ་དང༌། མ་ལྟོས་པ་དགག་པ་དང་བཞིས་སྟོན་པ་ལས། སྔ་ཕྱི་མ་གྲུབ་པ་ལ་གཉིས།
༣༣༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
སྤྱིར་མ་གྲུབ་པ་དང་། བུད་ཤིང་ལ་ལྟོས་པའམ་བརྟེན་ནས་མ་གྲུབ་པའོ། །དེའི་དང་
པོ་ནི་དེ་ལྟ་ན་ཡང་ཞེས་བྱ་བ་ལ་སོགས་པས་བསྙད་དོ། །བུད་ཤིང་ལ་བརྟེན་ནས་མ་
གྲུབ་པ་ཡང་གྲུབ་པ་སྒྲུབ་པ་དང་། བུད་ཤིང་ལ་མེ་མེད་པར་ཐལ་བ་དང་གཉིས་ཏེ
དེ་ཡང་ཅི་སྟེ་སྔར་ཞེས་པ་ནས་མི་རིགས་སོ་ཞེས་པའི་བར་དང་། གཞན་ཡང་ཞེས་
བྱ་བ་ལ་སོགས་པས་རིམ་པ་བཞིན་དུ་བསྙད་དོ། །གཅིག་ཅར་མ་གྲུབ་པ་ནི་ཅི་སྟེ་
དུས་གཅིག་ཅེས་བྱ་བ་ལ་སོགས་པའི་རྒོལ་བ་སྔོན་དུ་བཏང་བས་བསྟན་ཏེ། གྲུབ་པ་
ཕན་ཚུན་རྟེན་པར་འགྱུར་རོ་ཞེས་བྱ་བ་ནི་དགོངས་པའོ། །གྲུབ་པ་དང་མ་གྲུབ་པ་མི་
ལྟོས་པ་ནི་འདིའི་ཕྱིར་ཡང་ཞེས་བྱ་བ་ནས་ཞེས་བྱའོ་ལ་ཐུག་པའོ། །མི་ལྟོས་པ་་་་
དགག་པ་ནི་ཙི་སྟེ་འོ་ན་ཞེས་བྱ་བ་ལ་སོགས་པའོ། །མངོན་སུམ་མ་གྲུབ་པའི་བརྒལ་
པ་ནི་འདིར་སྤྱད་པ་ཤིན་ཏུ་ཞེས་པ་ནས་ཟེར་རོའི་བར་རོ། །ལན་ལ་ཡ་མ་་་་་
དམིགས་པ་དང༌། མ་ངེས་པ་སྤང་བ་དང༌། བརྟག་པ་གཞན་སྦྱར་བ་དང་གསུམ་
ལས། དང་པོ་ནི་བརྗོད་པར་བྱ་སྟེ་ཞེས་པ་ལ་སོགས་པས་བསྙད་དོ། །མ་ངེརས་པ་
སྤང་བ་ལ་ཡང་ལས་དང་པོར་མ་ངེས་པར་བརྗོད་པ་ནི་སའི་འོག་གི་རྩ་བ་དང་ཆུ་ལ་་
སོགས་པ་ལྟར། ཤིང་ལ་མེ་ཡོད་ཀྱང་མ་དམིགས་པ་ཡིན་ནོ་ཞེས་ཅི་སྟེ་ཞེས་བྱ་བ་ལ་
སོགས་པས་བརྗོད་དོ། །གཉིས་པ་སྤང་བ་ཡང་དཔེ་དགག་པ་དང་། དོན་ལ་སྦྱར་བ་
གཉིས་ལས་དཔེ་དགག་པ་ལ་ཡང་རང་གི་ངོ་བོ་མི་བྱེད་པ་དང་། མངོན་པར་གསལ་
བ་མི་བྱེད་པའོ། །ངོ་བོ་མི་བྱེད་པ་ནི་ཅི་རྩ་བ་ཞེས་བྱ་བ་ལ་སོགས་པའོ། །མངོན་
པར་གསལ་བ་མི་བྱེད་པ་ལ་ཡང་གསུམ། ཁས་བླངས་ནས་མི་འཐད་པ་དང༌།
མངོན་པར་གསལ་བ་ཉིད་དགག་པ་དང༌། རིགས་པ་མི་འཐད་པའོ། །དང་པོ་ནི་
མངོན་པར་གསལ་བ་ཞེས་པ་ནས་བཞིན་ནོ་ལ་ཐུག་པའོ། །རང་གི་ངོ་བོ་གྲུབ་པ་
༣༣༢

༄༅། །རབ་བྱེད་བཅུ་པ།
རྐྱེན་ལ་ལྟོས་པ་དོན་མེད་པས་རང་གི་ངོ་བོ་མ་གྲུབ་པ་རྐྱེན་ལ་ལྟོས་སྙམ་དུ་སེམས་ན་
ནི༑ ངོ་བོ་མ་གྲུབ་པ་གསལ་བའི་རྐྱེན་ལ་ལྟོས་པ་ཡང་མི་རིགས་ཏེ། ནམ་མཁའི་
པད་མོ་བཞིན་ཞེས་འཆད་པ་ནི་རང་གི་ངོ་བོ་སྐྱེ་བ་ཞེས་པའོ། །གཉིས་པ་ནི་གཞན་
ཡང་ནུས་མ་ཡིན་ནོ་ཞེས་པའི་བར་རོ། །གསུམ་པ་ནི་ཅི་སྟེ་ཡང་རྐྱེན་རྣམས་ཞེས་བྱ་
བ་ལ་སོགས་པས་བསྙད་དེ། ཕྲ་བ་ཡང་རྒྱུ་མེད་པས་མེད་པའི་ཕྱིར་རོ་ཞེས་པ་ནི་ཕྲ་
བ་ཤེས་བྱེད་ཀྱི་རྒྱུ་མེད་པ་ཡིན་ཏེ། རགས་པ་ཤེས་པར་བྱེད་པའི་རྒྱུ་ཡིན་པ་ལ། དེ་
ནི་ཕྲ་བས་མ་བསྐྱེད་དེ། རགས་པ་དེ་རྒྱུ་གཞན་གྱིས་བསྐྱེད་པའི་ཕྱིར་རོ་ཞེས་ཁ་
ཅིག་༼པན་ཏ། མཆན།༽ཟེར་རོ། །གཞན་དག་ནི་རགས་པ་རྒྱུ་གཞན་གྱིས་བསྐྱེད་པས་
ཕྲ་བ་དེ་གནས་པར་བྱེད་པའི་རྒྱུ་མེད་པས་མེད་པའི་ཕྱིར་རོ་ཞེས་འཆད་དོ། །དོན་ལ་
སྦྱར་བ་ནི་དེའི་ཕྱིར་ཞེས་བྱ་བ་ལ་སོགས་པའོ། །གཞན་སྦྱར་བ་ནི་གཞན་ཡང་ཞེས་
བྱ་བ་ལ་སོགས་པའོ། །།གསུམ་པ་མཇུག་བསྡུ་བ་ནི་ད་ནི་ཅི་སྐད་ཅེས་བྱ་བ་ལ་་་་་
སོགས་པ་སྟེ། འདིའི་དོན་ནི་གོང་དུ་གཅིག་དང་དུ་མ་བཀག་པ་དངོས་སུ་མཛད་་
པའི་ཤུགས་ཀྱིས་མེ་དང་ཤིང་ལྡན་ནོ་ཞེས་ཐ་དད་པ་དང་ཐ་མི་དད་པ་དང་། ལྡན་པ་
དང༌། ཕན་ཚུན་རྟེན་དང་བརྟེན་པ་ཡང་མེད་ལ། བུད་ཤིང་རྟེན་པ་དང་། བུད་ཤིང་
ལ་མེ་བརྟེན་པ་ཡང་བཀག་པར་རིགས་པར་བྱའོ། །དེ་ལྟར་ཕྱོགས་ལྔ་པོ་ཐ་དད་པ་
དང༌། ཐ་མི་དད་པ་དང༌། ཕན་ཚུན་བརྟེན་པ་དང༌། རྟེན་པ་བརྟགས་པས་ཀྱང་མེ་
དང་བུད་ཤིང་མ་གྲུབ་བོ་ཞེས་བྱ་བའོ། །བཞི་པ་གཞན་ལ་སྦྱར་བ་ནི་ཅི་ལྟར་རྣམ་པ་
ལྔར་རྣམ་པར་བརྟགས་པ་ན་ཞེས་བྱ་བ་ལ་སོགས་པའོ། །ལྔ་པ་བཟློག་པར་ངེས་པ་
འདི་ལས་ཕྱི་རོལ་ལྟར་འགྱུར་བར་འགྲུབ་པ་ནི། དེའི་ཕྱིར་ལས་དང་བྱེད་པ་པོ་ཞེས་
བྱ་བ་ལ་སོགས་པའོ། །དྲུག་པ་ལུང་དང་སྦྱར་བ་ནི་ཅི་སྐད་དུ་བཅོམ་ལྡན་འདས་
༣༣༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཀྱིས་ཞེས་བྱ་བ་ལ་སོགས་པས་བསྙད་དོ། །མེ་དང་བུད་ཤིང་བརྟག་པ་རྫོགས་་་་་
སོ༑༑ །།
༈ འོ་ན་མེ་དང་བུད་ཤིང་ངོ་བོ་ཉིད་ཀྱིས་གྲུབ་པ་མ་ཡིན་པས་ལྟོས་པས་གྲུབ་པ་ཙམ་
ཡིན་ཡང༌། དེས་བདག་དགག་པར་མི་ནུས་ཏེ། འགྲོ་བ་ལྔའི་འཁོར་བ་འདིར་མ་
རིག་པ་དང་སྲེད་པ་དང་ལྡན་པའི་སེམས་ཅན་འདི་སྔོན་རྩོམ་པའི་མཚམས་མེ་མེད་་་་
པས་ཐོག་མ་མེད་པ་དང༌། ཡོངས་སུ་རྫོགས་པའི་མཐའ་མེད་པས་འཁོར་ལོ་བཞིན་
དུ་འཁོར་བའི་བྱ་བ་ཡོད་པའི་ཕྱིར་འཁོར་བ་པོ་ཡོད་དོ་ཞེས་འདིར་ཞེས་བྱ་བ་ལ་་་་་་་
སོགས་པས་རྒོལ་བ་དགག་པའི་ཕྱིར། སྔོན་དང་ཕྱི་མའི་མཐའ་བརྟག་པ་འཆད་དོ།།
འདི་ལ་ཡང་དོན་བཞིས་སྟོན་པ་ལས་དང་པོ་ཆ་གསུམ་མེད་པ་སྟེ། འདི་ལ་ཡང་སྔོན་
དང་ཕྱི་མའི་ཆ་མེད་པ་དང༌། དབུས་ཀྱི་ཆ་མེད་པ་གཉིས་ལས། དང་པོ་ནི་བརྗོད་
པར་བྱ་སྟེ་ཞེས་པ་ལ་སོགས་པས་བསྙད་དེ། འདིའི་དོན་ནི་འཁོར་བའི་བྱ་བ་དང་
ལྡན་པའི་འཁོར་བ་ཡོད་ན་ནི་བུམ་པ་ལ་སོགས་པ་ལྟར། སྔོན་དང་ཕྱི་མའི་ཆ་ཡང་
ཡོད་པར་འགྱུར་བས་ན། འཁོར་བ་མེད་པའི་ཕྱིར་འགལ་མེའི་འཁོར་ལོ་བཞིན་དུ་
སྔོན་དང་ཕྱི་མའི་ཆ་མེད་དེ། དེའི་ཕྱིར་སྔོན་དང་ཕྱི་མའི་ཆ་མེད་དེ་ཞེས་གསུངས་
པའི་ལུང་གིས་ནི། ཁྱེད་འཁོར་བ་ཡོད་པར་འདོད་པ་ལས་བཟློགས་ནས་འཁོར་བ་
མེད་པའི་གཞུང་བཙུགས་པ་ཡིན་ནོ་ཞེས་བྱ་བ་སྟེ། འདིས་ནི་ལུང་དེ་ཉིད་ཀྱིས་་་་
འཁོར་བ་མེད་དོ་ཞེས་བྱ་བར་གྲུབ་ཅེས་བསྟན་ཏོ། །ད་ནི་ཐ་མ་སྤྱད་པར་བཞེད་ནས་
འདིར་སྤྱད་པར་བྱའོ་ཞེས་བྱ་བ་ལ་སོགས་པ་སྨོས་ཏེ། དེའི་དོན་ནི་ཐ་མ་ཡོད་པར་
གསུངས་པ་དང་འགལ་ལོ་ཞེས་བྱ་བར་རྟོག་ན། དོན་དམ་པའི་བདེན་པ་ལ་་་་་་་
དགོངས་ནས་ཐོག་མ་དང་ཐ་མ་མེད་པར་བསྟན་པ་ཡིན་ལ། མ་རིག་པ་དང་སྲིད་
༣༣༤

༄༅། །རབ་བྱེད་བཅུ་གཅིག་པ།
པའི་འཇིག་རྟེན་ལ་ལྟོས་ནས་ཀྱང་ཐོག་མ་དང་ཐ་མ་མེད་པར་བསྟན་པ་ཡིན་ནོ། །
ཐ་མ་ཡོད་པར་བསྟན་པ་ནི་མ་བརྟགས་ན་ཉམས་དགའ་བ་ཀུན་རྫོབ་ཏུ་མ་རིག་པ་་
དང་། སྲེད་པར་ཡེ་ཤེས་ཀྱིས་གསལ་བ་རྣམས་ཀྱིས་དབང་དུ་བྱས་པས་མི་འགལ་
ལོ༑ ༑ཀུན་རྫོབ་ཏུ་ཐ་མ་ཡོད་པ་མི་འཐད་དེ་ཐོག་མ་མེད་པའི་ཕྱིར་རོ། །སེམས་པ་
ཡང་མི་འཐད་དེ། ཐོག་མ་མེད་ཀྱང་ཐ་མ་སངས་རྒྱས་ལ་སོགས་པ་ལ་མཐོང་བའི་
ཕྱིར་རོ། །དེ་ལྟ་ན་ཀུན་རྫོབ་ཏུ་ཐོག་མ་ཡོད་དོ་ཞེས་དགོས་པ་ཡང་མ་ཡིན་ཏེ། ཐོག་
མ་རྒྱུ་མེད་པར་ཐལ་ལོ་ཞེས་བྱ་བའོ། །དབུས་ཀྱི་ཆ་མེད་པ་ནི་འདིར་གལ་ཏེ་ཡང་
འཁོར་བའི་ཞེས་བྱ་བ་ལ་སོགས་པའི་བརྒལ་ལན་གྱིས་བསྙད་དོ། །གཉིས་པ་སྐྱེ་བ་
དང༌། རྒ་ཤི་རིམ་པ་ངེས་པ་དགག་པ་ལ་མདོར་བསྟན་པ་དང་། རྒྱས་པར་བཤད་པ་
དང༌། དོན་བསྡུ་བའོ། །དང་པོ་ནི་གང་གི་ཕྱིར་ཞེས་པ་ནས་ཞེས་བྱའོ་ལ་ཐུག་པས་
བསྙད་དོ། །རྒྱས་པར་བཤད་པ་ལ་སྐྱེ་བ་སྔ་ལ་རྒ་ཤི་འཕྱི་བར་བཤད་པ་དང༌། རྒ་
ཤི་སྔ་ལ་སྐྱེ་བ་འཕྱི་བར་བཤད་པ་དང་། དུས་ཅིག་ཅར་དགག་པ་དང་གསུམ་གྱིས་
བསྟན་ཏེ། དེ་ལ་དང་པོ་ནི་ཅི་ལྟར་མི་འཐད་པ་དེ་ཞེས་བྱ་བ་ནས་མི་བྱའོ་ཞེས་བྱ་
བའི་བར་གྱིས་བསྙད་དེ། བདག་གནས་པའི་དུས་ན་ཞེས་བྱ་བ་ལ་སོགས་པ་ནི་ལུང་
ལས་བདག་འདས་པའི་དུས་ན་དེ་དང་འདྲ་བར་གྱུར་ཏོ་ཞེས་བྱ་ལ་སོགས་པ་མི་་་་་་་་་་
གསུང་བར་འགྱུར་ཏེ། སྔོན་གྱི་མཐའ་ལ་མི་རྟོག་པར་ཐལ་ཞེས་བྱ་བའི་ཐ་ཚིག་གོ །
གཉིས་པ་ནི་ཅི་སྟེ་རྒ་ཤི་སྔ་ལ་ཞེས་བྱ་བ་ལ་སོགས་པས་བསྟན་ཏོ། །གསུམ་པ་ནི་ད་
ནི་སྐྱེ་བ་དང་ཞེས་པ་ནས་མི་རིགས་སོ་ཞེས་པ་ལ་ཐུག་པའོ། །དོན་བསྡུ་བ་ནི་དེའི་
ཕྱིར་དེ་ལྟར་ཞེས་པ་ལ་སོགས་པའོ། །བྱིས་པ་རྣམས་ནི་ཅིའི་ཕྱིར་སྤྲོ་བ་བྱེད་དེ་མི་
བྱེད་པ་མ་ཡིན་ཞེས་བྱ་བའོ། །གསུམ་པ་གཞན་ལ་སྦྱར་བ་ནི་དངོས་པོ་ཞན་་་་
༣༣༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
རྣམས་ཞེས་པ་ནས་སྦྱར་བར་བྱའོ་ཡི་བར་གྱིས་བསྙད་དོ། །བཞི་པ་ལུང་དང་སྦྱར་བ་
ནི་དེ་ཉིད་ཀྱི་ཕྱིར་ཞེས་བྱ་བ་ལ་སོགས་པའོ། །སྔོན་དང་ཕྱི་མའི་མཐའ་བརྟག་པ་
རྫོགས་སོ།། །།
༈ འོ་ན་དེ་ལྟར་འཁོར་བ་བཀག་ཀྱང་བདག་ཡོད་པ་དགག་པར་མི་ནུས་ཏེ། ཉེ་བར་
ལེན་པའི་ཕུང་པོའི་རང་བཞིན་སྡུག་བསྔལ་བའི་ཕྱིར་རོ། །ཞེས་འདིར་ཞེས་བྱ་བ་ལ་
སོགས་པས་རྒོལ་བ་དགག་པའི་ཕྱིར་སྡུག་བསྔལ་བརྟག་པ་འཆད་དོ། །འདི་ལ་ཡང་
བ་ཞེས་སྟོན་པ་ལས། དང་པོ་དམ་བཅའ་བ་ནི་འདི་ལྟར་དེ་ནི་ཞེས་བྱ་བ་ལ་སོགས་
པས་བསྙད་དོ། །གཉིས་པ་འཐད་པ་སྒྲུབ་པ་ལ་གཉིས། བདག་གཞན་གྱིས་མ་བྱས་
པའི་འཐད་པ་དང༌། དེ་ལས་གཞན་པས་མ་བྱས་པའི་འཐད་པའོ། །དང་པོ་ལ་ཡང་
གསུམ་ཉེ་བར་ལེན་པ་ལ་བརྟེན་ནས་དགག་པ་དང༌། གང་ཟག་ལ་བརྟེན་ནས་་་་
དགག་པ་དང༌། བྱ་བ་འགལ་བའོ། །ཉེ་བར་ལེན་པ་ལ་བརྟེན་ནས་དགག་པ་ལ་
གཉིས། བདག་གིས་མ་བྱས་པ་དང༌། གཞན་གྱིས་མ་བྱས་པའོ། །བདག་གིས་མ་
བྱས་པ་ནི་འདི་ནི་དམ་བཅའ་བ་ཙམ་ཡིན་པས་ཞེས་བྱ་བ་ལ་སོགས་པ་སྟེ། ཉེ་བར་
ལེན་པའི་ཕུང་པོ་སྡུག་བསྔལ་གྱི་རང་བཞིན་གྲུབ་པ་ན། དེས་བསྐྱེད་པར་བྱ་བའི་
སྡུག་བསྔལ་ཡང་རང་གི་ངོ་བོས་གྲུབ་ན་ནི་བརྟེན་ནས་འབྱུང་བ་མི་འཐད་ལ། མ་
གྲུབ་ན་ནི་དངོས་པོ་ལ་མེད་པ་ཡིན་པས་བདག་གིས་བྱས་པ་མ་ཡིན་ནོ། །བརྟེན་
ནས་འབྱུང་བར་མི་འདོད་པས་འདོད་པ་ལ་ཐལ་བ་བརྗོད་དོ། །ཞེས་ཀྱང་མི་བསམ་
སྟེ༑ འཆི་བའི་ཕུང་པོ་ལ་བརྟེན་ནས་སྐྱེ་བའི་ཕུང་པོ་འབྱུང་བའི་ཕྱིར་རོ་ཞེས་བྱ་བ
དགོངས་པའོ། །གཞན་གྱིས་མ་བྱས་པ་ནི་ད་ནི་ཞེས་བྱ་བ་ལ་སོགས་པ་སྟེ། དེའི་
དོན་ནི་འཆི་བའི་ཕུང་པོས་སྐྱེ་བའི་ཕུང་པོ་བྱས་པ་ཡིན་ན་ཡང༌། སྐྱེ་བའི་ཕུང་པོ་་
༣༣༦

༄༅། །རབ་བྱེད་བཅུ་གཉིས་པ།
ལས་འཆི་བའམ། འཆི་བ་ལས་སྐྱེ་བ་གཞན་དུ་གྲུབ་ན་ནི་གཞན་གྱིས་བྱས་སོ། །བྱ་
བར་བརྗོད་པ་རིགས་པ་ཡིན་ན། སྐྱེ་བ་དང་འཆི་བའི་ཕུང་པོ་དུས་མཉམ་པ་མ་ཡིན་
པས་གཞན་མ་གྲུབ་ལ། དུས་མཉམ་པ་ཡིན་ན་རྒྱུ་འཆི་བའི་ཕུང་པོ་དང་འབྲས་བུ་སྐྱེ་
བའི་ཕུང་པོ་ཕན་ཚུན་གྲུབ་པ་གཅིག་ལ་གཅིག་ལྟོས་པས་འཁོར་ལོ་ལྟ་བུའི་ཐུག་པ་་་་
མེད་པར་འགྱུར་རོ། །རྒྱུ་དང་འབྲས་བུའི་འབྲེལ་བ་གནས་པ་མེད་པའི་ཕྱིར་རོ་ཞེས་
བྱ་བ་ནི་རྒྱུ་འབྲས་སུ་སྐྱེད་པའི་རྒྱུ་ཡིན་ཡང༌། རྒྱུར་འཇོག་པའི་རྒྱུ་ནི་འབྲས་བུ་ཡིན་
ལ༑ དེས་ན་རྒྱུ་དེ་འབྲས་པུའི་འབྲས་བུ་ཡང་ཡིན་ལ། འབྲས་བུ་སྐྱེད་པའི་རྒྱུ་ཡང་
ཡིན་པས་རྒྱུ་དང་འབྲས་བུ་གཉིས་ཀ་ལ་ཡང་རྒྱུ་འབྲས་གཉིས་གཉིས་གནས་པས་རྒྱུ་
འབྲས་ཀྱི་འབྲེལ་བ་གནས་པ་མེད་ཅེས་བྱ་བའམ། ཡང་རྒྱུ་འབྲས་བུ་དངོས་པོའི་
རྫས་སོ་སོར་གྲུབ་ན་རྒྱུ་འདི་དང་འབྲས་བུ་འདི་འབྲེལ་ཞེས་འབྲེལ་པ་གན་པར་་་་
འགྱུར་བ་ན། ད་རེས་ནི་རྒྱུ་གྲུབ་པའི་དུས་ན་འབྲས་བུ་མེད་ལ། འབྲས་བུ་གྲུབ་པའི་
དུས་ན་རྒྱུ་མེད་དེ། ཕན་ཚུན་ལྟོས་པས་བཞག་པས་རྒྱུ་འབྲས་ཀྱི་འབྲེལ་བ་གནས་པ་
མེད་ཅེས་བྱའོ་ཞེས་འཆད་དོ། །ཁ་ཅིག་ནི་རྒྱུ་ལས་འབྲས་བུ་གཞན་ཡིན་ན་སྣམ་བུ་
ལས་གཞན་བུམ་པ་དེ་གཞན་དུ་གྱུར་པ་ཞིག་ལ་ལྟོས་ནས་གཞན་དུ་འཇོག་གམ། མ་
གྱུར་པ་ལ་ལྟོས་ནས་འཇོག མ་གྱུར་བ་ལ་ལྟོས་པ་ནི་མི་འཐད་དེ། གཞན་དུ་མ་གྱུར་
པ་དེ་ཉིད་ཀྱིས་གཞན་མ་གྲུབ་པའི་ཕྱིར་རོ། །གཞན་དུ་གྱུར་པ་ཞིག་ལ་ལྟོས་ནས་
འཇོག་ན་གཞན་དུ་གྱུར་པ་དེ་ཡང་སྣམ་བུ་ལས་གཞན་བུམ་པ་དེ་ཡང་གཞན་དུ་གྱུར་
པ་ཅིག་ལ་ལྟོས་སམ། མ་གྱུར་པ་ཅིག་ལ་ལྟོས་ཞེས་བརྟག་པ་དེ་ཉིད་དུ་གྱུར་ཏོ། །
དེས་ན་རྒྱུ་དང་འབྲས་བུའི་འབྲེལ་བ་ཐུག་པ་མེད་པའི་ཕྱིར་རོ་ཞེས་བྱའོ། །གང་ཟག་
ལ་བརྟེན་ནས་དགག་པ་ཡང་གང་ཟག་བདག་གིས་མ་བྱས་པ་དང༌། གཞན་གྱིས་མ་
༣༣༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བྱས་པ་གཉིས་སོ། །བདག་གིས་མ་བྱས་པ་ནི་ཅི་སྟེ་ཞེས་བྱ་བ་ལ་སོགས་པས་
དཔེར་ན་ལྷ་འདི་ནི་བདག་གིས་བྱས་སོ་ཞེས་བརྗོད་པ་ལྟར། མིའི་ཉེ་བར་ལེན་པ་
སྡུག་བསྔལ་གྱི་རང་བཞིན་ནི་མིའི་གང་ཟག་ཁོ་ནས་བྱས་སོ་ཞེས་བརྗོད་པས་སྡུག་་་་
བསྔལ་བདག་དང་གཞན་གྱིས་བྱས་པའི་ཕྱོགས་ལ་བརྗོད་པའི་ཉེས་པ་ལས་བྲལ་ལོ་
ཞེས་རྒོལ་བ་སྔོན་དུ་བཏང་བས་བསྙད་དོ། །དེའི་དོན་ནི་ལས་ཉེ་བར་ལེན་པའི་ཕུང་
པོ་སྡུག་བསྔལ་གྱི་རང་བཞིན་ལས་བྱེད་པ་པོ་མིའི་གང་ཟག་ཅེས་བྱ་བ་ལོགས་ཤིག་་
ཏུ་མ་གྲུབ་ཅེས་བྱ་བའོ། འོན་ཏེ་སྡུག་བསྔལ་ལས་བྱེད་པ་པོ་ཐ་དད་པར་གྲུབ་་་་་་
མོད། དེ་ལྟ་ན་ཡང་ད་ལྟ་བའི་མིའི་སྡུག་བསྔལ་མ་འོངས་པའི་ལྷའི་གང་ཟག་གི་
འབྲས་བུར་གྱུར་བ་ཡིན་པས་སྡུག་བསྔལ་ལས་བྱེད་པ་པོའི་ལྷའི་གང་ཟག་ཐ་ད་་་་
པར་མ་གྲུབ་ལ། མིའི་གང་ཟག་གི་ཉེ་བར་ལེན་པ་ལས་བྱུང་བ་ཡིན་པས་གང་ཟག་
གིས་བྱས་པར་གྲུབ་བོ་ཞེས་བྱ་བའི་དགོས་པ་བསྡུས་ནས། ཅི་སྟེ་ཡང་ཞེས་བྱ་བ་ལ་
སོགས་པ་སྨོས་ཏེ། མི་དང་ལྷའི་གང་ཟག་ཐ་དད་པ་ཁས་ལེན་ན་ནི། མིའི་གང་ཟག་
བདག་གིས་བྱས་པའི་ཕྱོགས་བཏང་པར་འགྱུར་ལ། ཐ་དད་ཁས་མི་ལེན་ན་ནི་བྱེད་
པ་པོ་ཐ་དད་པར་མ་གྲུབ་ཅེས་བྱ་བ་ནི་ངག་གི་དོན་ནོ། །འོན་ཏེ་གང་ཟག་བདག་
གིས་བྱས་པའི་ཕྱོགས་བཏང་བ་ནི་མ་ཡིན་ཏེ། མི་དང་ལྷའི་ཉེ་བར་ལེན་པའི་སྡུག་
བསྔལ་ནི་རང་བཞིན་ཐ་དད་མོད་ཀྱི། གང་ཟག་ནི་ཐ་མི་དད་དོ་ཞེས་བྱ་བའི་དོགས་
པ་བསྡུས་ནས་ཅི་སྟེ་ཉེ་བར་ཞེས་བྱ་བ་ལ་སོགས་པ་སྨོས་ཏེ། ཉེ་བར་ལེན་པ་ཐ་དད་
པ་ལྟར་གང་ཟག་ཀྱང་ཐ་དད་པ་ཡིན་ན་ནི་ཞེས་བྱ་བའོ། །གང་ཟག་གཞན་གྱིས་མ་
བྱས་པ་ནི་འདིར་ཞེས་བྱ་བ་ལ་སོགས་པས་ལྷའི་ཉེ་བར་ལེན་པའི་ཕུང་པོ་ག་་་་་་་
བསྔལ་གྱི་རང་བཞིན་ནོ། །མིའི་གང་ཟག་གིས་བྱས་ནས་ལྟ་ལ་སྟེར་བར་བྱེད་པ་
༣༣༨

༄༅། །རབ་བྱེད་བཅུ་གཉིས་པ།
ཉིད་ཡིན་པས་ཅི་སྐད་བརྗོད་པའི་ཉེས་པ་ལས་གྲོལ་ལོ། །ཞེས་རྒོལ་བའི་ལན་་་་་
གསུམ་སྟེ། ལེན་པ་པོ་མེད་པ་དང༌། སྟེར་བ་པོ་མེད་པ་དང༌། གཞན་གྱིས་བྱས་པ་
མ་གྲུབ་པའོ། །ལེན་པ་པོ་མེད་པ་ནི་བརྗོད་པར་བྱ་སྟེ་ཞེས་བྱ་བ་ལ་སོགས་པའོ། །
སྟེར་བ་པོ་མེད་པ་ནི་ད་ནི་ཞེས་སོགས་ཏེ། དགོངས་པ་ནི་སྡུག་བསྔལ་ལེན་པ་པོ་
སྡུག་བསྔལ་ལས་མ་གཏོགས་པ་གྲུབ་པ་མེད་པ། སྟེར་བ་པོ་ཡང་སྡུག་བསྔལ་ལས་
མ་གཏོགས་པ་གྲུབ་པ་མེད་པས། མིའི་སྡུག་བསྔལ་གྱི་ལྷའི་སྡུག་བསྔལ་བྱས་སོ་
ཞེས་བྱ་བ་ཙམ་ཞིག་བརྗོད་པར་འགྱུར་རོ། །མ་གྲུབ་ན་ནི་དེའི་ཕྱིར་ཞེས་བྱ་བ་ལ་
སོགས་པ་སྟེ། མིའི་གང་ཟག་གིས་ལྷའི་དུ་ཁ་བྱེད་པ་ཡིན་ན། མིའི་དུ་ཁ་ཡང་མིའི་
གང་ཟག་ཁོ་ནས་བྱས་པ་ཡིན་ན། མིའི་སྡུག་བསྔལ་མིའི་གང་ཟག་གིས་བྱས་པ་དེ་
བཀག་པ་ན། ལྷའི་དུ་ཁ་མིའི་གང་ཟག་གིས་བྱས་པར་མི་རིགས་ཏེ། བདག་གིས་མི་
བྱེད་པ་ནི་གཞན་གྱིས་ཡང་མི་བྱེད་པའི་ཕྱིར་རོ་ཞེས་བྱ་བའོ། །བྱ་བ་འགལ་བ་ནི་ད་
ནི་ཕྱོགས་གཉིས་ཅར་ཞེས་བྱ་བ་ལ་སོགས་པ་སྟེ། འདིའི་དོན་ནི་ཉེ་བར་ལེན་་་་་་
པའམ། མིའི་གང་ཟག་ལ་བྱ་བ་འགལ་བས་བདག་གིས་བྱས་པ་མ་ཡིན་ལ། ཉེ་
བར་ལེན་པ་གཞན་ནམ་གང་ཟག་གཞན་ཡང་དེ་ཉིད་ལ་ལྟོས་ནས་བདག་ཡིན་པ་ན།
བདག་ཉིད་ལ་བྱ་བ་འགལ་བས། དེ་ལས་གཞན་པས་བྱས་པ་ཡིན་གྱི་བདག་ཉིད་
ཀྱིས་བྱས་པ་མ་ཡིན་ནོ་ཞེས་བྱ་བའོ། །དེ་ལས་གཞན་པས་མ་བྱས་པའི་འཐད་པ་
ཡང༌། གཉིས་ཀས་མ་བྱས་པ་དང༌། རྒྱུ་མེད་པས་མ་བྱས་པའི་འཐད་པ་དང་གཉིས་
ཏེ༑ དེ་ཡང་ད་ནི་ཞེས་བྱ་བ་ལ་སོགས་པ་དང༌། ད་ནི་སྡུག་བསྔལ་རྒྱུ་མེད་ཅེས་བྱ་བ་
ལ་སོགས་པས་རིམ་པ་བཞིན་དུ་བསྙད་དོ། །དེས་ན་བདག་དང་གཞན་དང༌།
གཉིས་ཀ་དང༌། རྒྱུ་མེད་པས་བྱས་པ་མ་ཡིན་ནོ་ཞེས་བྱ་བས་སྡུག་བསྔལ་བཀག་
༣༣༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པའམ། ཡང་ན་གང་ཟག་བདག་གཞན་གྱི་ཁྱད་པར་གྱིས་བསྟན་ཏོ་ཞེས་བྱ་བ་ཡིན་
ལ༑ གོང་དུ་བདག་ལས་མ་ཡིན་གཞན་ལས་མིན་ཞེས་བྱ་བ་ནི་སྤྱིར་བཀག་པའམ།
རྒྱུའི་བདག་ཉིད་གཞན་གྱི་དབང་དུ་བྱས་པ་ཡིན་པས་ཟློས་པར་མི་བསམ་མོ། །
གསུམ་པ་གཞན་ལ་སྦྱར་བ་ནི་ཅི་ལྟར་རྣམ་པ་བཞི་ཅར་ཞེས་བྱ་བ་ལ་སོགས་པའོ། །
བཞི་པ་ལུང་དང་སྦྱར་བ་ནི་ཇི་སྐད་དུ་ཞེས་བྱ་བ་ལ་སོགས་པའོ། །སྡུག་བསྔལ་་་་
བརྟག་པ་རྫོགས་སོ། །།
༈ དེ་ཁོ་ན་ཉིད་དགག་པ་ལ་དྲུག་སྟེ། དེ་ཁོ་ན་ཉིད་བརྟག་པ་དང༌། ཕྲད་པ་བརྟག་
པ་དང་། རང་བཞིན་བརྟག་པ་དང༌། གཅིག་དང་ཐ་དད་བརྟག་པ་དང་། ལས་དང་
འབྲས་བུ་བརྟག་པ་དང༌། བདག་བརྟག་པའོ། །དེའི་དང་པོ་ལ་གཉིས། ལུང་གིས་
རང་བཞིན་མེད་པར་གྲུབ་པ་དང༌། དེའི་དོན་གཞན་དུ་དྲང་དུ་མི་འཐད་པའོ། །ལུང་
གིས་གྲུབ་པ་ནི་གང་གི་ཕྱིར་ཞེས་བྱ་བ་ལ་སོགས་པས་གོང་དུ་ཕུང་པོ་ལ་སོགས་པ་་་་
ངོ་བོ་ཉིད་མེད་པར་བསྒྲུབས་ནས། ལུང་གིས་ཀྱང་རང་བཞིན་མེད་པ་ཉིད་དུ་བསྒྲུབ་
པའོ། །གཞན་དུ་དྲང་པར་མི་འཐད་པ་ལ་གཉིས་ཏེ། དངོས་མེད་ཀྱི་དོན་མ་ཡིན་པ་
དང༌། འཇིག་པའི་དོན་མ་ཡིན་པའོ། །དང་པོ་ནི་འདིར་སྨྲས་པ་གལ་ཏེ་ཞེས་བྱ་བ་
ལ་སོགས་པས་བརྫུན་པར་བསྟན་པས་ཤེས་བྱ་དངོས་པོ་མེད་པར་བསྟན་པ་དང་་
མཐུན་པར་ཤེས་པས་ཀྱང་རྟོགས་པས་ཆད་པའི་མཐར་འགྱུར་རོ་ཞེས་རྒོལ་བའི་སྒོ་་
ནས་སྟོན་ཏེ། གང་སླུ་བའི་ཆོས་ཅན་དེ་ནི་བརྫུན་པར་བསྟན་པ་ཙམ་ཡིན་གྱི། ཅི་
ཞིག་སླུ་སྟེ་ཅི་ཞིག་མེད་པར་འགྱུར་ཞེས་བྱ་བ་སྟེ། དེས་ན་མེད་པ་ལུང་གི་དོན་མ་
ཡིན་པ་བསྟན་ནས། རང་བཞིན་གྱིས་མ་སྐྱེས་པ་ལུང་གི་དོན་མ་ཡིན་པར་སྟོན་པ་ནི་
འདིར་གལ་ཏེ་ཞེས་བྱ་བ་ལ་སོགས་པས་སོ། །འཇིག་པ་ལུང་གི་དོན་མ་ཡིན་པ་ལ་
༣༤༠

༄༅། །རབ་བྱེད་བཅུ་གསུམ་པ།
རྒོལ་བ་དང་ལན་གཉིས་ལས། དང་པོ་ནི་འདིར་ལུང་གིས་ཞེས་བྱ་བ་ནས་ཟེར་རོ་
ལ་ཐུག་པས་བསྙད་དོ། །འདི་སྙམ་དུ་ལུང་ལས་བརྫུན་ཞེས་གསུངས་པ་ནི་མི་་་་་
འཇིག་པ་དང་བྲལ་བའི་འཇིག་པ་ཁོ་ལ་ལ་འཇུག་པ་ཡིན་གྱི། མེད་པ་དང་མ་སྐྱེས་
པ་ལ་མ་ཡིན་ཏེ། གཞོན་པའི་གནས་སྐབས་ནས་རྒན་པར་འགྱུར་བ་མཐོང་བའི་
ཕྱིར་རོ། །གཞན་ཡང་དངོས་པོ་རྣམས་ངོ་བོ་ཉིད་མེད་པ་ནི་མེད་པ་ཡིན་ལ། ངོ་
ཉིད་དང་བཅས་པ་ནི་ཡོད་པ་ཡིན་ཏེ། འདུས་བྱས་ཀྱི་སྤྱིའི་མཚན་ཉིད་སྟོང་པ་ཉིད་
ཆོས་སུ་འདོད་པའི་ཕྱིར་ཏེ། དེས་ན་ཆོས་སྟོང་པ་ཉིད་ལ་ཆོས་ཅན་འཇིག་པའི་་་་
དངོས་པོ་ཁས་བླངས་པར་བྱའོ། །གཞན་ཡང་འཇིག་པའི་དངོས་པོའི་དངོས་པོ་ཆོས་
ཅན་མེད་ན། འདུས་བྱས་ཀྱི་ཆོས་ཡོངས་སུ་འགྱུར་བ་སྟོང་པ་ཉིད་ཀྱི་རྟེན་མེད་པར་
ཐལ་ལོ་ཞེས་སེམས་པའོ། །ངོ་བོ་ཉིད་མེད་དངོས་མེད་དེ་ཞེས་དབུ་མ་པས་སྨྲས་པ་
དེ་ནི་མི་རིགས་ཏེ། ཆོས་སྟོང་པ་ཉིད་ཀྱི་ཆོས་ཅན་དངོས་པོ་དོན་དམ་པ་ནི་ཡོད་པ་
ཡིན་ཏེ། གལ་ཏེ་ཆོས་ཅན་དངོས་པོ་མེད་ན་ཆོས་སྟོང་པ་ཉིད་མེད་པའི་ཕྱིར་རོ། །
ལན་ལ་ཡོངས་སུ་འགྱུར་བ་འགལ་བ་མེད་པ་དང༌། མི་སྲིད་པ་དང་སྟོང་པ་ཉིད་ཆོས་
སུ་གྲུབ་པའོ། །ཡོངས་སུ་འགྱུར་བ་འགལ་བ་མེད་པ་ནི་འདིར་བརྗོད་པར་བྱ་སྟེ་་
ཞེས་བྱ་བ་ལ་སོགས་པ་སྟེ། ཡོངས་སུ་འགྱུར་བ་མཐོང་བས་ནི་ཁྱོད་འཇིག་པའི་་
དངོས་པོ་སྒྲུབ་པར་འདོད་པ་ལས་བཟློག་པ་ཁོ་བོ་ཅག་གི་གཟོད་མ་ནས་མ་སྐྱེས་པ་་
ཁོ་ན་སྒྲུབ་པར་བྱེད་དོ་ཞེས་བྱ་བའོ། །མི་སྲིད་པ་ལ་ཡང་སྤྱིར་མི་སྲིད་པ་དང་།
གཞོན་ནུར་འགྱུར་བ་མི་སྲིད་པ་དང༌། ལུང་དང་སྦྱར་བ་གསུམ་ལས་དེ་ཡང་རིམ་པ་
བཞིན་དུ་ཅི་ལྟར་མི་སྲིད་པ་ཞེས་བྱ་བ་ལ་སོགས་པ་དང༌། ཅི་སྟེ་གཞོན་ནུ་ཞེས་པ་
ནས་མི་རིགས་སོ་ཞེས་པར་ཐུག་པ་དང༌། ཇི་སྐད་དུ་ཞེས་པ་ལ་སོགས་པས་བསྙད་
༣༤.༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དོ༑ ༑སྟོང་པ་ཉིད་ཆོས་སུ་གྲུབ་པ་ཡང་མི་སྟོང་པ་མེད་པས་མ་གྲུབ་པ་དང༌། སྟོང་པ་
ཉིད་སྤོང་བར་རྟོག་པ་དགག་པ་དང༌། ལུང་དང་སྦྱར་བ་གསུམ་མོ། །མི་སྟོང་བ་མེད་
པས་མ་གྲུབ་པ་ནི་གང་ཞིག་ངོ་བོ་ཉིད་མེད་པ་ནས་མ་ཡིན་ནོའི་བར་གྱིས་བསྙད་དོ།།
སྟོང་པ་ཉིད་སྤོང་བའི་རྟོག་པ་དགག་པ་ནི་འདིར་སྨྲས་པ་གང་ཞིག་ཞེས་བྱ་བ་ལ་་་་་་
སོགས་པའི་བརྒལ་བ་བཀོད་ནས་སྟོན་ཏེ། རྒྱལ་བ་རྣམས་ཀྱིས་གསུངས་པ་ནི།།ལྟ་
བ་ཐམས་ཅད་འབྱུང་བ་ནི་ལོག་པ་སྟེ། ལྟ་བ་རྣམ་པར་ཆད་པ་ཙམ་ཡིན་ལ། དེ་འདྲ་
བའི་སྟོང་པ་ཉིད་ནི་ཁོ་བོ་ཅག་མི་སྤོང་ལ། སྤོང་བའི་བརྫུན་པའམ། མེད་པ་ཡང་
དག་པར་གཟུང་བ་མ་ཡིན་པར་དགག་པ་ནི་རྒྱལ་བ་རྣམས་ཀྱིས་མ་གསུངས་སོ་་
ཞེས་བྱ་བའོ། །ལུང་དང་སྦྱར་བ་ནི་ཅི་སྐད་དུ་ཞེས་པ་ནས་ཡིན་ནོ་ཞེས་ལ་ཐུག་པའི་
བར་རོ། །དེ་ཁོ་ན་ཉིད་བརྟག་པ་རྫོགས་སོ།། །།
༈ དེ་ལྟར་རིགས་པ་དང་ལུང་གིས་དངོས་རྣམས་རང་བཞིན་མེད་པར་གྲུབ་བོ་ཞེས་་
བརྗོད་པ་མ་ཡིན་ཏེ། ཕྲད་པ་ཡོད་པའི་ཕྱིར་རང་བཞིན་དང་བཅས་པ་ཡིན་ནོ་ཞེས་
འདིར་སྨྲས་པ་ཞེས་བྱ་བ་ལ་སོགས་པས་བརྗོད་པ་དགག་པའི་ཕྱིར་ཕྲད་པ་འཆད་དེ།
འདི་ལ་ཡང་དོན་ལྔ་ལས་དང་པོ་དམ་བཅའ་བ་བརྗོད་པ་ནི། བརྗོད་པ་ཞེས་བྱ་བ་ལ་
སོགས་པས་འཆད་དེ། འདིས་ཀྱང་བལྟ་བྱ་དང༌། ལྟ་བ་དང་། ལྟ་བ་པོ་མ་ཕྲད་པ་
མེད་ལ། འདོད་ཆགས་དང་ཆགས་པར་བྱ་བ་དང་། ཆགས་པ་ལ་ཡང་ཕྲད་པ་མེད་
ཅིང༌། ཉོན་མོངས་པའི་ལྷག་མ་དང་སྐྱེ་མཆེད་ཀྱི་ལྷག་མ་ལ་ཡང་ཕྲད་པ་མེད་དོ་་
ཞེས་བྱ་བའོ། །གཉིས་པ་འཐད་པ་ལ་གཉིས། ལྟ་བ་ལ་སོགས་པ་གཞན་མེད་པ་
དང་། དེ་ལས་གཞན་པ་ལ་མེད་པ་སྟེ། དེ་ཡང་རིམ་པ་བཞིན་དུ་ཡང་ཅིའི་ཕྱིར་ཞེས་
བྱ་བ་ནས་མི་འགྱུར་རོ་ཞེས་བྱ་བའི་བར་དང༌། གཞན་ཡང་ཞེས་བྱ་བ་ལ་སོགས་
༣༤༢

༄༅། །རབ་བྱེད་བཅུ་བཞི་པ།
པས་བསྙད་དེ། ཕྲད་པ་ནི་གཞན་དུ་གྱུར་བ་ལ་ལྟོས་པ་ཡིན་ན། གཞན་དུ་གྱུར་བ་
མེད་པའི་ཕྱིར་རོ་ཞེས་བྱ་བ་ནི་འཐད་པའོ། །གསུམ་པ་གཏན་ཚིགས་བསྒྲུབ་པ་ལ་
གསུམ། ལྟོས་པས་གཞན་མེད་པ་དང༌། འདི་ཉིད་མ་ངེས་པར་བརྗོད་པ་སྤང་བ་
དང༌། ཕྱིས་གཞན་མི་གྲུབ་པའོ། །ལྟོས་པ་མེད་པ་ནི་ལྟ་བར་བྱའོ་ཞེས་བྱ་བ་ལ་
སོགས་པས་བརྗོད་དོ། །དེའི་དོན་ནི་དཔེར་ན་ས་བོན་དང་མྱུ་གུ་ལྟ་བུ་དང༌། རིང་པོ་
དང་ཐུང་ངུ་ལྟ་བུར་ལྟོས་པས་བཞག་པ་ལ་ངོ་བོ་ཉིད་ཀྱིས་གྲུབ་པའི་གཞན་མེད་པ་་་་་
བུམ་པ་སྣམ་བུ་ལས་གཞན་པར་འཇོག་པ་ཡང་། སྣམ་བུ་ལ་ལྟོས་ནས་བུམ་པ་་་
གཞན་དུ་འཇོག་པའི་ཕྱིར་ངོ་བོ་ཉིད་ཀྱིས་གྲུབ་པ་མེད་དོ་ཞེས་བྱ་བའོ། །ཅི་སྟེ་བུམ་
པ་ལ་ལྟོས་ནས་སྣམ་བུ་གཞན་དུ་བཞག་པ་ཡིན་མོད། ངོ་བོ་ཉིད་ཀྱིས་གྲུབ་པ་ལ་
འགལ་བ་ཅི་ཡོད་ཅེས་འདི་ཉིད་མ་ངེས་པར་བརྗོད་པ་སྤྱང་བ་ནི། འདིར་གལ་ཏེ་
ཞེས་བྱ་བ་ལ་སོགས་པའི་རྒོལ་བ་བཀོད་པ་སྔོན་དུ་བཏང་ནས་སྟོན་པ་ལ་ཡང་དོན་་་
དམ་པར་བུམ་པ་ལས་སྣམ་བུ་ཐ་དད་པར་མ་གྲུབ་བོ་ཞེས་སྟོན་པ་ནི། གསལ་བར་
ཁས་བླངས་པར་འགྱུར་རོ་ཞེས་བྱ་བ་ཡན་ཅད་དོ། །ཉེ་བར་བསྟན་པ་ཞེས་བྱ་བ་ནི་
གཞན་ཞེས་སྤྱིར་བསྟན་པའོ། །དོན་གཞན་འཛིན་པ་ནི་ལྟོས་ས་བུམ་པ་ལྟ་བུའོ། །
རབ་ཏུ་གྲགས་པ་ནི་བུམ་པ་ལས་སྣམ་བུ་གཞན་ཞེས་རབ་ཏུ་གྲགས་པའོ། །ཀུན་
རྫོབ་ཏུ་ལྟོས་པས་བཞག་པའི་གཞན་གྲུབ་པར་སྟོན་པ་ནི་འདིར་སྨྲས་པ་གལ་ཏེ་ཞེས་
བྱ་བ་ལ་སོགས་པའོ། །ས་བོན་དང་མྱུ་གུ་ལས་ཀུན་རྫོབ་ཙམ་དུ་ཡང་གཞན་མེད་
པར་རྟོག་པ་ནི་གལ་ཏེ་གཞན་ཉིད་ཡོད་པ་མ་ཡིན་ཡང་ཞེས་བྱ་བ་ལ་སོགས་པ་སྟེ།
དེ་ཡང་བརྗོད་པར་བྱ་སྟེ་ཞེས་བྱ་བ་ལ་སོགས་པས་སྤྱོད་པ་དང་ལྡན་པའི་འཇིག་རྟེན་
ལ་གཞན་དུ་མ་གྲུབ་བོ་ཞེས་བསྟན་པ་ཡིན་ནོ། །གཞན་ཡང་ཞེས་བྱ་བ་ལ་སོགས་
༣༤༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པས་སྤྱོད་པ་དང་བྲལ་བའི་འཇིག་རྟེན་ལ་ཡང་མ་གྲུབ་བོ་ཞེས་བསྟན་པ་ཡིན་ནོ། །
ཕྱིས་གཞན་མི་གྲུབ་པ་ལ་གཉིས། སྤྱི་མ་གྲུབ་པ་དང་། སྤྱིའི་སྒྲུབ་བྱེད་མ་གྲུབ་པའོ།།
སྤྱི་ཉིད་མ་གྲུབ་པ་ནི་འདིར་སྨྲས་པ་ཞེས་པ་ལ་སོགས་པའི་བརྒལ་པ་བཀོད་ནས་་་་་
བསྙད་དེ། ཐ་དད་ཐ་མི་དད་པ་ལ་སྤྱི་བརྟགས་པ་ན་མ་གྲུབ་པས་གཞན་གྲུབ་པར་
མི་འགྱུར་རོ། །ཞེས་བྱ་བ་ནི་ངག་དོན་ནོ། །སྒྲུབ་བྱེད་མ་གྲུབ་པ་ནི་འདིར་ཞེས་བྱ་བ་
ལ་སོགས་པས་བསྙད་དོ། །གསུམ་འདུས་པ་ནི་ཡུལ་དང་རྣམ་པར་ཤེས་པ་དང་་་
དབང་པོའོ། །ལྔ་པ་ལུང་དང་སྦྱར་བ་ནི་དེ་ཉིད་ཀྱི་ཕྱིར་ཞེས་བྱ་བ་ལ་སོགས་པས་
བསྙད་དོ། །ཕྲད་པ་བརྟག་པ་རྫོགས་སོ།། །།
༈ དེ་ལྟར་ཕྲད་པ་བཀག་ཀྱང་དེ་ཙམ་གྱིས་ངོ་བོ་ཉིད་མེད་པ་ནི་མ་ཡིན་ཏེ། དེ་བས་
ན་རྒྱུ་དང་རྐྱེན་ལ་ལྟོས་པའི་ཕྱིར་རང་བཞིན་ཡོད་པ་ཡིན་ནོ་ཞེས་རྒོལ་བ་ནི། འདིར་
སྨྲས་པ་ཞེས་བྱ་བ་ལ་སོགས་པས་བརྒལ་བ་དགག་པའི་ཕྱིར་རང་བཞིན་བརྟག་པ་་་་
འཆད་དེ། འདི་ལ་དོན་བཞིས་བསྟན་པ་ལས་དང་པོ་སྒྲུབ་བྱེད་དགག་པ་སྟོན། དེ་
ལ་གཉིས་རྒྱུ་ཉེ་བར་ལེན་པ་མ་གྲུབ་པ་དང༌། དེ་ལས་གཞན་པ་མ་གྲུབ་པའོ། །དང་
པོ་ལ་ཡང་གསུམ། དོན་མེད་པ་དང༌། འགལ་བ་དང༌། ཞར་ལ་རང་བཞིན་སྤྱད་
པའོ། །དེས་རྒྱུ་རྐྱེན་ཉེ་བར་ལེན་པའི་ཕྱིར་རོ། །ཞེས་བྱ་བ་མ་གྲུབ་པ་སྟོན་ཏེ། དོན་
མེད་པ་ནི་བརྗོད་པར་བྱ་སྟེ་ཞེས་པ་ལ་སོགས་པའོ། །འགལ་བ་ནི་ཅི་སྟེ་གང་ལས་
ཞེས་བྱ་བ་ལ་སོགས་པའི་བརྒལ་ལན་གྱིས་སྟོན་ཏེ། དཔེར་ན་ཆུའི་ཚ་བ་དང་། ཀ་ར
་་ཀ་ཏ་རའོ་པད་མ་ར་ཀ་རྒྱུ་དང་རྐྱེན་གྱིས་བྱས་པ་ཡིན་པས་བཅོས་མ་ཡིན་གྱི། རང་
བཞིན་མ་ཡིན་པ་བཞིན་དུ་མིའི་ཚ་བ་དང་པད་མ་ར་ཀ་རིགས་ལ་ཡང་རྒྱུ་རྐྱེན་གྱིས་་
བྱས་པས་བཅོས་མ་ཡིན་གྱི་རང་བཞིན་མ་ཡིན་ནོ་ཞེས་ཤེས་པར་བྱ་སྟེ། གལ་ཏེ་རྒྱུ་
༣༤༤

༄༅། །རབ་བྱེད་བཅོ་ལྔ་པ།
དང་རྐྱེན་གྱིས་བྱས་ཀྱང་རང་བཞིན་དུ་རྟོག་ན་ནི་འོ་ན་ཆུའི་ཚ་བ་དང༌། ཀ་ར་ཀེ་ཏ་
རའི་པད་མ་ར་ཀ་ཡང་རང་བཞིན་དུ་ཐལ་བ་ཡང་བཟློག་ཏུ་མེད་དོ། །འདིས་ནི་དོན་
དམ་པར་རང་བཞིན་མ་གྲུབ་བོ་ཞེས་བྱ་བ་བསྟན་པ་ཡིན་ནོ། །བྱིས་པ་གྲགས་པ་ལ་
རང་བཞིན་མི་འོང་བར་བསྟན་པ་ནི་གལ་ཏེ་མིའི་ཞེས་པ་ལ་སོགས་པས་བསྙད་དོ།།
འཕགས་པས་རང་བཞིན་མ་གཟིགས་པར་སྟོན་པ་ནི་གང་གི་ཚེ་མ་རིག་པ་ཞེས་བྱ་་་་་
བ་ལ་སོགས་པའོ། །ཞར་ལ་རང་བཞིན་དཔྱད་པ་ལ་གཉིས། མཚན་ཉིད་དང་ངོ་བོ་
སྟེ༑ དེ་ཡང་ད་ནི་དེ་དག་གི་ཞེས་བྱ་བ་ལ་སོགས་པའོ། །དྲིས་ལན་དང་། གལ་ཏེ་
སྒྲོ་བཏགས་པ་ལས་ཞེས་བྱ་བ་ལ་སོགས་པ་ལས། རིམ་པ་བཞིན་དུ་བསྟན་པས་
ཀྱང་དོན་འདི་བསྙད་དེ། དེ་ལྟར་རང་བཞིན་ཡོད་པ་བསྒྲུབ་པར་བྱ་བའི་ཕྱིར། རྒྱུ་
དང་རྐྱེན་ཉེ་བར་ལེན་པའི་ཕྱིར་ཞེས་བྱ་བའི་རྟགས་ཉེ་བར་བཀོད་པ་གང་ཡིན་པ་དེ་་
ལ་རང་བཞིན་གྲུབ་པ་ལ་རྒྱུ་རྐྱེན་དོན་མེད་པ་དང༌། མ་སྐྱེས་པའི་རང་བཞིན་རྒྱུ་རྐྱེན་
ལས་བྱུང་བར་འགལ་བས་རྒྱུ་རྐྱེན་ལེན་པའི་ཕྱིར་བྱ་བ་མ་གྲུབ་པར་བརྗོད་པས།
བསྒྲུབ་བྱའི་རང་བཞིན་ཡང་མ་གྲུབ་པར་བསྟན་པ་ཡིན་ནོ། །ད་ནི་སྒྲུབ་བྱེད་གཞན་
མ་གྲུབ་པས་རང་བཞིན་མེད་པར་སྟོན་པ་ལ་ཡང༌། འཐད་པ་དང༌། དོན་བསྡུ་བ་
དང༌། ལུང་དང་སྦྱར་བ་བདུན་ལས། དང་པོ་ལ་གསུམ། གཞན་གྱི་དངོས་པོ་མ་
གྲུབ་པ་དང༌། དངོས་པོ་མ་གྲུབ་པ་དང༌། དངོས་པོ་མེད་པ་མ་གྲུབ་པའོ། །རིམ་པ་
ལྟར་འདིར་སྨྲས་པ་ནས་མ་གྲུབ་བོ་ཞེས་པའི་བར་དང༌། འདིར་གལ་ཏེ་ཞེས་པ་ནས་
བྱའོ་ཞེས་པ་ལ་ཐུག་པ་ལ་ཐུག་པ་དང་། འདིར་སྨྲས་པ་གལ་ཏེ་ཞེས་པ་ལ་སོགས་
པས་བསྙད་དོ། །དོན་བསྡུ་བ་ནི་དེའི་ཕྱིར་དེ་ལྟར་ཞེས་བྱ་བ་ལ་སོགས་པའོ། །ལུང་
དང་སྦྱར་བ་ནི་གང་གི་ཕྱིར་རང་བཞིན་དང་གཞན་གྱི་ཞེས་བྱ་བ་ལ་སོགས་པ་སྨོས་་་་
༣༤༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
༑ ༑གཉིས་པ་གནོད་པ་གྲུབ་པ་ལ་ཡང༌། འགྱུར་བ་མཐོང་བས་གནོད་པ་དང༌།
འགྱུར་བས་རང་བཞིན་གྲུབ་པ་དགག་པའོ། །རིམ་པ་བཞིན་དུ་འདིར་གལ་ཏེ་ཞེས་
བྱ་བའི་དྲིས་ལན་ལ་སོགས་པ་དང༌། འདིར་སྨྲས་པ་ཞེས་བྱ་བ་ལ་སོགས་པས་རིམ་
བཞིན་མེད་པའི་ཕྱིར་འགྱུར་བ་དང་འབྲེལ་བ་ཅན་མེད་པར་ཐལ་བར་འགྱུར་བ་་་་
ལས། འབྲེལ་བ་ཅན་ཡོད་པའི་ཕྱིར་རང་བཞིན་ཡོད་དོ་ཞེས་རྒོལ་བ་ལ་ལན་བཏབ་
པས་བསྟན་ཏོ། །གསུམ་པ་མཐའ་དང་བྲལ་བ་ལ་ཡང་གཉིས། འཐད་པ་དང༌།
ལུང་ངོ་། །འཐད་པ་ལ་གསུམ་ལས་མདོར་བསྟན་པ་ནི་དེའི་ཕྱིར་དེ་ལྟར་ཞེས་བྱ་བ་
ལ་སོགས་པས་དབུ་མ་པ་མཐའ་ལ་མི་གནས་པར་བསྟན་ནས། ཡང་ཅིའི་ཕྱིར་ཞེས་
བྱ་བས་དངོས་པོར་སྨྲ་བ་མཐའ་ལ་གནས་པར་སྟོན་ནོ། །རྒྱས་པར་བཤད་པ་ནི་གང་
གི་ལྟར་ན་དངོས་པོ་ཞེས་བྱ་བ་ནས་ཡིན་ནོ་ཞེས་པ་ལ་ཐུག་པས་དང་པོ་བཤད་ནས་་་
གང་ཞིག་གཞན་དབང་ཞེས་བྱ་བ་ལ་སོགས་པས་གཉིས་པ་བཤད་དོ། །དེ་ལྟར་
བརྗོད་པའི་དོན་བསྡུ་བ་ནི་དེའི་ཕྱིར་དེ་ལྟར་ཞེས་བྱ་བ་ལ་སོགས་པའོ། །ལུང་ནི་དེ་
ཉིད་ཀྱི་ཕྱིར་ཞེས་བྱ་བ་ལ་སོགས་པའོ། །བཞི་པ་ལུང་དང་སྦྱར་བ་ནི་བཅོམ་ལྡན་
འདས་ཀྱིས་ཞེས་བྱ་བ་ལ་སོགས་པའོ། །རང་བཞིན་བརྟག་པའི་དག་པ་བཤད་པ་
རྫོགས་སོ།། །།
༈ བཅིངས་པ་དང་ཐར་བ་བརྟག་པ་ལ་དོན་གསུམ་གྱིས་སྟོན་པ་ལས། དང་པོ་སྒྲུབ་
བྱེད་མ་གྲུབ་པར་སྟོན། འདི་ལ་གཉིས། འཁོར་བ་མ་གྲུབ་པ་དང༌། བཅིངས་ཐར
མ་གྲུབ་པའོ། །དེའི་དང་པོ་ལ་གཉིས། དངོས་དང༌། དེའི་སྒྲུབ་བྱེད་མ་གྲུབ་པའོ། །
དེའི་དང་པོ་ལ་ཡང་གཉིས། འདུ་བྱེད་མི་འཁོར་བ་དང༌། སེམས་ཅན་མི་འཁོར་
བའོ། །འདུ་བྱེད་མི་འཁོར་བ་ནི་འདིར་སྨྲས་པ་ཞེས་བྱ་བ་ལ་སོགས་པ་སྨྲས་པས་
༣༤༦

༄༅། །རབ་བྱེད་བཅུ་དྲུག་པ།
འཁོར་བ་པོ་གང་ཟག་ཡོད་པས་རང་བཞིན་ཡོད་དོ་ཞེས་རྒོལ་བ་སྔོན་དུ་བཏང་ཀས་
བསྟན་ཏེ། འདི་ལ་ཡོད་པས་ན་ཞེས་པ་ནི་ཉེ་བར་ལེན་པའམ། བདག་སྟེ་སེམས་
ཅན་འཁོར་བར་བྱེད་པའོ། །འདི་ལ་རྟག་པ་མི་འཁོར་བ་ནི་དེ་ལ་གལ་ཏེ་ཞེས་བྱ་བ་
ལ་སོགས་པས་བཤད་དོ། །མི་རྟག་པ་མི་འཁོར་བའི་སྐད་ཅིག་གི་མི་རྟག་པ་མི་་
འཁོར་བ་ནི་འོན་ཏེ་ཞེས་བྱ་བ་ལ་སོགས་པའོ། །རྒྱུན་གྱི་མི་རྟག་པ་མི་འཁོར་བ་ཡང་
ཁས་བླངས་ནས་ཀྱང་རྒྱུན་ཅན་མི་འཁོར་བས་མི་འཁོར་བ་དང་། རྒྱུན་ཉིད་མ་གྲུབ་
པ་དང་གཉིས་ཁས་བླངས་ནས་མི་འཁོར་བ་ཡང་རྒྱུ་དང་འབྲས་བུ་ལ་བསྟེརྟེན་ནས་་་་་
སྤྱིར་དགག་པ་ནི་ཅི་སྟེ་རྒྱུ་དང་འབྲས་བུ་གཅིག་ནས་ཞེས་བྱ་བ་ལ་སོགས་པའི་་
བརྒལ་ལན་གྱིས་བསྙད་དེ། གང་ནས་ཀྱང་མི་འོང་ཞེས་པ་ནི་སྔ་ནས་ཀྱང་མེད་པ་
ཞིག་སྐྱེད་པ་ཡིན་གྱི། སྔ་ནས་ཡོད་པ་ཞིག་པ་ནི་ཞིག་ནས་གཞན་ཞིག་ཏུ་འགྲོ་བ་ནི་
མ་ཡིན་ཏེ་དེ་ཉིད་དུ་རྒྱུན་ཆད་པར་འགྱུར་བ་ཡིན་པའི་ཕྱིར་རོ། །རྒྱུ་འབའ་ཞིག་མི་
འཁོར་བ་ཡང་གཅིག་མི་འཁོར་བ་དང༌། གཞན་མི་འཁོར་བ་ལས། གཅིག་མི་
འཁོར་བ་ཡང་རྒྱུ་འབྲས་ཡིན་པ་དང༌། སྔ་ཕྱི་བརྗོད་པ་དང་། ཞིག་པ་དང་སྐྱེ་བ་
འགལ་བས་གཅིག་མ་ཡིན་པ་སྟེ། དེ་ཡང་གལ་ཏེ་ཅི་སྐད་ཅེས་པ་ནས་བཞིན་ནོ་་
ཞེས་པ་ལ་ཐུག་པ་དང༌། གཞན་ཡང་ཞེས་པ་ནས་མི་འགྱུར་རོ་ཞེས་པའི་བར་དང༌།
གཞན་ཡང་སྐད་ཅིག་མ་སྔ་མ་ཞེས་པ་ལ་སོགས་པས་རིམ་པ་བཞིན་དུ་བསྙད་དོ། །
གཞན་མི་འཁོར་བ་ནི་ཅི་སྟེ་ཞེས་པ་ནས་འགྱུར་རོ་ལ་ཐུག་པའོ། །རྒྱུ་ཉིད་མ་གྲུབ་པ་
ནི་གཞན་ཡང་ཞེས་པ་ནས་ཡིན་ནོའི་བར་གྱིས་བསྙད་དོ།།སེམས་ཅན་མི་འཁོར་བ་
ཡང་ཚུལ་མཚུངས་པ་དང་། ངོ་བོ་མ་གྲུབ་པ་དང༌། ཉེ་བར་ལེན་པ་མེད་པར་ཐལ་བ་
སྟོན་ཏེ། དེ་ལ་ཚུལ་མཚུངས་པ་ནི་འདིར་སྨྲས་པ་འཐད་པ་དང་ཞེས་བྱ་བ་ལ་སོགས་
༣༤༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
པའོ། །ངོ་བོ་མ་གྲུབ་པ་ནི་འདིར་སྨྲས་པ་འདུ་བྱེད་ཞེས་བྱ་བ་ལ་སོགས་པས་བརྗོད་
དུ་མེད་པའི་གང་ཟག་འཁོར་བར་རྟོག་པ་ལ་ལན་བཏབ་པ་ཡིན་ནོ། །བརྗོད་པ་ཡིན་
ནོ༑ ༑ཉེར་ལེན་མེད་པར་ཐལ་བ་ནི་གཞན་ཡང་ཞེས་བྱ་བ་ལ་སོགས་པ་སྟེ། འདི་
ལ་ཡང་མིའི་ཉེ་བར་ལེན་པ་བཏང་ནས་འགྲོ་བ་དགག་པ་དང་། མ་བཏང་བ་དགག་
པ་དང་། སྲིད་པ་བར་མ་དོར་འགྲོ་བ་དགག་པའོ། །དང་པོ་ནི་བཏང་ནས་འགྲོ་བ་
དགག་པ་ནི་གཞན་ཡང་བདག་འདི་ཞེས་བྱ་བ་ལ་སོགས་པ་སྟེ། འདིའི་དོན་ནི་མིའི
ཉེ་བར་ལེན་པ་བཏང་ནས་ལྷའི་ཉེ་བར་ལེན་པ་འཁོར་བའི་ཕྱིར། མིའི་ཉེ་བར་ལེན་
པ་ནི་མིའི་ཉེ་བར་ལེན་པ་བཏང་ལྷའི་ཉེ་བར་ལེན་པ་བླངས་པ་ན། དེའི་བར་དུ་སྲིད་
པའམ་ཉེ་བར་ལེན་པ་མེད་པར་ཐལ་བར་འགྱུར་རོ། །བདག་གསལ་བར་བྱེད་པའི་
ཉེ་བར་ལེན་པས་འགགས་པའི་གཞི་མེད་པའི་ཕྱིར་བདག་མེད་པར་ཐལ་བར་་
འགྱུར་ལ། བདག་མེད་ན་ནི་ཉེ་བར་ལེན་པ་པོ་བདག་ལ་ལྟོས་ནས་ལྷའི་ཉེ་བར་
ལེན་པ་བཞག་པ་ཡིན་པའི་ཕྱིར་རོ། །གང་དུ་ཁྲིད་པར་འགྱུར་བའི་ཉེ་བར་ལེན་པ་
པོ་ཉིད་ཀྱང་ཡོད་པ་མ་ཡིན་ནོ་ཞེས་བྱེད་པ་པོ་དགག་པའམ། ཡང་ན་བྱེད་པ་པོ་"
བདག་ཉིད་ཀྱང་མེད་ན་འཁོར་བའི་བྱ་བ་ལྟ་སྨོས་ཀྱང་ཅི་དགོས་ཞེས་བྱ་བའོ། །མ་
བཏང་བ་དགག་པ་ནི་ཅི་སྟེ་མ་བཏང་བ་ཞེས་པ་ནས་ཡིན་ནོ་ཞེས་པ་ལ་ཐུག་པའོ། །
བར་མ་དོར་འགྲོ་བ་དགག་པ་ནི་ཅི་སྟེ་སྲིད་པ་ཞེས་བྱ་བ་ལ་སོགས་པས་མིའི་ཉེ་བར་
ལེན་པ་བཏང་ནས་འཁོར་བ་ཡིན་མོད། དེ་ལྟ་ན་ཡང་ཉེ་བར་ལེན་པ་མེད་པར་ནི་
ཐལ་བར་མི་འགྱུར་ཏེ། སྲིད་པ་བར་དོའི་ཉེ་བར་ལེན་པ་ཡོད་པའི་ཕྱིར་རོ། །ཞེས་
བཏང་བའི་ཕྱོགས་ལ་མ་ངེས་པར་རྟོག་པ་རྟོག་པ་དགག་པ་ལ་ཡང་། དང་པ་རིམ་
གྱིས་གཏོང་བ་དང༌། ལེན་པ་ཡིན་ན་རིམ་པར་མཚུངས་པ་སྟོན་པ་ནི་མཚུངས་པའི་
༣༤༨

༄༅། །རབ་བྱེད་བཅུ་དྲུག་པ།
ཕྱིར་རོ་ཞེས་བྱ་བ་ཡན་ཅད་ཀྱིས་བསྙད་དོ། །ཅིག་ཅར་དགག་པའང་ཁས་བླངས་
ནས་དགག་པ་དང༌། ཅིག་ཅར་མི་སྲིད་པའོ། །ཅིག་ཅར་ཁས་བླངས་ནས་དགག་པ་
ནི་ཅིག་ཅར་གཏོང་བ་དང་ཞེས་བྱ་བ་ལ་སོགས་པའི་བརྒལ་ལན་གྱིས་སྟོན་ཏེ།
བདག་གི་ཆ་ཤས་ཀྱིས་གཏོང་ལེན་བྱེད་ན་ནི་དེ་བདག་ཆ་ཤས་དང་བཅས་པ་ཡིན་་་་་
པས་བདག་གཅིག་ཡིན་པ་ཉམས་ལ། གཏོང་བའི་ཆ་ཤས་དེ་ཉིད་ཀྱིས་ལེན་ན་ནི་
ཉེར་ལེན་མེད་པར་ཐལ་བར་འགྱུར་རོ། །ཞེས་བྱ་བའི་ཐལ་བ་དེ་ཉིད་དུ་འགྱུར་རོ་
ཞེས་བྱ་བ་སྟེ། འདིས་ནི་སྲིད་པ་བར་མ་དོ་ན་ཉེ་བར་ལེན་པ་ཕྲ་བར་འགྱུར་ཞེས་
བསྟན་པའོ། །ཅིག་ཅར་གཏོང་བ་དང་ལེན་པ་མི་སྲིད་པ་ནི་བདག་ཉིད་ཐམས་ཅད་
ཀྱིས་ཞེས་བྱ་བ་ལ་སོགས་པའོ། །དེ་ལྟར་འདུ་བྱེད་དང་སེམས་ཅན་འཁོར་བ་མི་
འཐད་པས་འཁོར་བ་ཡོད་པའི་ཕྱིར་རོ་ཞེས་བྱ་བ་མ་གྲུབ་པར་བསྟན་ནས། དེའི་
སྒྲུབ་བྱེད་མ་གྲུབ་པ་ནི་ད་ནི་འཁོར་བ་ཡོད་པའི་ཕྱིར་རོ་ཞེས་པའི་སྒྲུབ་བྱེད་དུ། མྱ་
ངན་ལས་འདས་པ་ཡོད་པའི་ཕྱོར་རོ་ཞེས་བྱ་བ་བཀོད་པ་མ་གྲུབ་པར་སྟོན་པའི་་
ཕྱིར། གང་གི་ཚེ་འདུ་བྱེད་དག་དང༌། ཞེས་བྱ་བ་ལ་སོགས་པ་རྒོལ་བ་སྔོན་དུ་བཏང་
ནས། ལན་བཏབ་པ་ལ་ཡང་འདུ་བྱེད་མྱ་ངན་ལས་མི་འདའ་བ་དང༌། སེམས་ཅན་
མི་འདའ་བ་དང༌། ལུང་དང་སྦྱར་བ་གསུམ་ལས། དང་པོ་ནི་ཞེས་བྱའི་དོན་ནོ་ཞེས་
བྱ་བ་ཡན་ཅད་ཀྱིས་བསྟན་ནས། སེམས་ཅན་མྱ་ངན་མྱ་ངན་ལས་མི་འདའ་བ་ཅི་སྟེ།
སེམས་ཅན་ཞེས་བྱ་བ་ལ་སོགས་པས་སྟོན་པ་ཡང་གང་ལ་ཡང་ཡོད་ཅེས་བྱ་བ་ཡན་་་་
ཅད་ཀྱིས་ཁས་བླངས་བ་དགག་པ་ཡིན་ལ། ཡང་ན་བདག་ཅེས་བྱ་བ་ལ་སོགས་
པས་རྟག་པ་དང་མི་རྟག་པར་བརྗོད་དུ་མེད་པ་ཉིད་མི་སྲིད་དོ་ཞེས་བསྟན་པ་ཡིན་་་་་
ནོ༑ ༑མྱ་ངན་ལས་འདས་པ་ན་ཡོད་པ་དང་མེད་པར་བརྗོད་དུ་མེད་པར་མི་འཐད་པ་
༣༤༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
སྟོན་པ་ཅི་སྟེ་ཞེས་བྱ་བ་ལ་སོགས་པ་སྟེ། མྱ་ངན་ལས་འདས་པ་ཤེས་པར་བྱ་བ་ཡིན་
ན་ཤེས་ནས་ཤེས་པར་བྱ་བ་དགག་པ་ཡི་གཞི་ཉེ་བར་ལེན་པའི་ཕུང་པོ་གྲུབ་པས་མྱ་
ངན་ལས་འདས་པ་ན་ཉེ་བར་ལེན་པ་ཡོད་པར་ཐལ་ལོ་ཞེས་བྱ་བའོ། །ལུང་དང་
སྦྱར་བ་ནི་དེ་ཉིད་ཀྱི་ཕྱིར་ཞེས་བྱ་བ་ལ་སོགས་པའོ། །བཅིངས་ཐར་མ་གྲུབ་པ་ལ
ཡང་གཉིས། བཅིངས་ཐར་མ་གྲུབ་པ་དང༌། སྒྲུབ་བྱེད་མ་གྲུབ་པའོ། །དང་པོ་ནི་
འདིར་སྨྲས་པ་གལ་ཏེ་ཞེས་བྱ་བ་ལ་སོགས་པའི་བརྒལ་ལན་གྱིས་བསྟན་ཏོ། །
བཅིངས་པ་ཞེས་བྱ་བ་ནི་འདོད་ཆགས་ལ་སོགས་པས་རང་དབང་མེད་པར་སྦྱར་་་་
བའོ། །ཐར་པ་ཞེས་བྱ་བ་ནི་རང་དབང་དུ་གྱུར་པའོ། །སྒྲུབ་བྱེད་མ་གྲུབ་པ་ལ་
གཉིས། བཅིངས་པ་ལ་གྲུབ་པ་དང༌། ཐར་བ་མ་གྲུབ་པའོ། །དང་པོ་ནི་འདིར་སྨྲས་
པ་ཞེས་པ་ལ་སོགས་པ་བཅིངས་པ་ཡོད་པ་ཉིད་དེ་འཆིང་བར་བྱེད་པ་ཡོད་པའི་ཕྱིར་་
རོ་ཞེས་རྒོལ་བའི་ལན་བཏབ་པ་ཡང་གསུམ་གྱིས་བསྟན་ཏེ། བྱ་བ་འགལ་བ་དང༌།
བཅིང་བྱའི་སྔ་རོལ་དུ་མ་གྲུབ་པ་དང༌། བརྟག་པ་སྦྱར་བའོ། །བྱ་བ་འགལ་བ་ནི་
བརྗོད་པ་གལ་ཏེ་ཞེས་བྱ་བ་ལ་སོགས་པ་སྟེ། འཆིང་བའི་བྱ་བ་ཡོད་ན་ནི་འཆིང་
བར་བྱེད་པར་ཡང་འགྱུར་ན། བྱ་བ་ནི་ཡོད་པ་མ་ཡིན་ཏེ། བཅིང་བྱ་ཉེ་བར་ལེན་པ་
ཉོན་མོངས་པ་དང་ལྡན་པའམ་ཞེས་བྱ་བ་ལ་སོགས་པས་བསྟན་པ་ན་བྱ་བ་མི་འཐད་
པ་ཉིད་དོ། །སྔ་རོལ་དུ་མ་གྲུབ་པ་ནི་གཞན་ཡང་ཞེས་བྱ་བ་ལ་སོགས་པའོ། །གཞན་
སྦྱར་བ་ནི་གང་ཞིག་ཅེས་བྱ་བ་ལ་སོགས་པའོ། །ཐར་པ་མ་གྲུབ་པ་ནི་འདིར་སྨྲས་པ་
ཞེས་བྱ་བ་ལ་སོགས་པས་བསྙད་དོ། །ད་ནི་གཉིས་པ་བདག་གིར་འཛིན་པས་མྱ་
ངན་ལས་འདས་པ་མི་ཐོབ་པ་ལ་ཡང་གཉིས་ཏེ། བདག་གིར་འཛིན་པས་མི་ཐོབ་པ་
དང༌། འཛིན་པ་མེད་པས་མི་ཐོབ་པའོ། །དེ་ཡང་གལ་ཏེ་འདིར་སྨྲས་པ་གལ་ཏེ་ཁྱོད་
༣༥༠

༄༅། །རབ་བྱེད་བཅུ་བདུན་པ།
ཀྱིས་ཞེས་བྱ་བ་ལ་སོགས་པའི་བརྒལ་ལན་གྱིས་བསྙད་པ་དང༌། དེའི་ཕྱིར་དེ་ལྟ་
བུའི་ལུང་གིས་ཞེས་སོགས་རིམ་པ་ལྟར་བསྙད་དོ། །གསུམ་པ་ལུང་དང་སྦྱར་བ་ནི་
འཕགས་བདུད་པའི་མདོ་ཞེས་བྱ་བ་ལ་སོགས་པའོ། །བཅིངས་པ་དང་ཐར་པ་་་་
བརྟག་པ་རྫོགས་སོ།། །།
༈ ལས་དང་འབྲས་བུ་བརྟག་པ་ལ་གཉིས། ཕྱོགས་སྔ་མ་དང༌། ཕྱོགས་ཕྱི་མའོ། །
སྔ་མ་ལ་ཡང་གསུམ། མཚམས་སྦྱར་བ་དང༌། ལས་ཀྱི་རབ་ཏུ་དབྱེ་བ་དང༌། བརྩད་
པ་སྤྲང་པའོ། །འཚམས་སྦྱར་བ་ནི་འདིར་སྨྲས་པ་འཁོར་བ་ཡོད་པ་ཡིན་ཏེ་ཞེས་བྱ་
བ་ལ་སོགས་པ་སྟེ། དེ་ལྟར་དངོས་པོའི་རང་བཞིན་བསྒྲུབ་པའི་ཕྱིར་འཁོར་བ་ཡོད་
པའི་ཕྱིར་རོ་ཞེས་བསྒྲུབ་པ་བཀོད་པ་གང་ཡིན་པ་དང༌། འདུ་བྱེད་དང་སེམས་ཅན་
མི་འཁོར་བས་མ་གྲུབ་བོ་ཞེས་བརྗོད་པ་ནི་མ་ཡིན་ཏེ། འཁོར་བ་ལ་བརྟེན་པའི་
ལས་དང་འབྲས་བུ་ཡོད་པའི་ཕྱིར་རྟེན་འཁོར་བ་ཡོད་དོ་ཞེས་བྱ་བའོ། །ཁ་ཅིག་ནི་
སྔོན་གྱི་མཐའ་དང་ཕྱི་མའི་མཐའ་བརྟག་པའི་སྐབས་སུ་འཁོར་བ་བཤ་པ་ནི་་་་་་་་
འཁོར་བའི་བྱ་བ་ཡིན་ལ། འདིར་བཤད་པ་ཡང་བྱ་བ་ཡིན་ཏེ། བསྒྲུབ་བྱ་ཐ་དད་
པས་ཁྱད་པར་ཡོད་དོ་ཞེས་ཟེར་རོ། །བདག་ཉིད་ཆེན་པོ་ཁ་ཅིག་ནི་གོང་མ་ནི་བྱ་བ་
ཡིན་ལ། འདི་ནི་བྱེད་པ་ཡིན་ཞེས་འཆད་དོ། །ལས་ཀྱི་དབྱེ་བ་ཡང་བཞི་ལས་
སེམས་པའི་ལས་དང་སེམས་པ་དང་བསམ་པའི་ལས་དང༌། ལུས་དང་ངག་དང་
ཡིད་ཀྱི་ལས་དང༌། རིག་བྱེད་དང་རིག་བྱེད་མ་ཡིན་པ་སེམས་པ་དང་བཅས་པའི་
ལས་སོ། །སེམས་པའི་ལས་ནི་ལས་དེ་དག་ཀྱང་གང་ཡིན་ཞེས་དྲི་བ་སྔོན་དུ་བཏང་
བས་སྟོན་ཏེ། དེའི་དོན་ནི་མི་དགེ་བ་བཅུ་སྤང་པར་བྱའོ་སྙམ་པ་དང༌། གཞན་ལ་
ཕན་གདགས་པར་བྱའོ་སྙམ་པ་དང༌། སེམས་ཅན་གྱི་སེམས་དང་མི་འགལ་བར་
༣༥༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བྱའོ་སྙམ་དུ་ཀུན་ནས་སློང་བ་རྒྱུའི་ཆས་བསྡུས་པ་ནི་སེམས་པའི་ལས་ཞེས་བྱའོ། །
མཛའ་བཤེས་ལས་བྱུང་ཞིང་ཞེས་བྱ་བ་ནི་མཛའ་བཤེས་ཁོ་ན་ལས་བྱུང་གི་གཞན་ལ་
མི་འབྱུང་བས་ན་མཛའ་བཤེས་པ་ཞེས་བྱ་བའམ། ཡང་མཛའ་བཤེས་ཀྱིས་བདག་
ལ་ཕན་འདོགས་པ་ལྟར། སེམས་ཅན་སེམས་ལ་འགལ་བ་མེད་པའི་སེམས་ཀྱིས་
ཀྱང་བདག་ལ་ཕན་འདོགས་པས་ན་མཛའ་བཤེས་པ་ཞེས་བྱ་བའོ། །སེམས་དང་
བསམ་པའི་ལས་ནི་དེ་ལྟར་རེ་ཞིག་ཅེས་བྱ་བ་ལ་སོགས་པས་བསྙད་དེ། །འབྲས་བུ་
ལུས་ངག་གི་ལས་ནི་བསམ་པའི་ལས་ཞེས་བྱའོ། །ལུས་དང་ངག་གི་ལས་ནི་གང་
ཞིག་ལས་རྣམ་པ་གཉིས་སུ་ཞེས་བྱ་བ་ལ་སོགས་པས་བརྗོད་དོ། །རིག་བྱེད་དང་
རིག་བྱེད་མ་ཡིན་པ་སེམས་དང་བཅས་པའི་ལས་ནི། ལས་རྣམ་པ་གསུམ་པོ་འདི་
དག་ཀྱང་ཞེས་བྱ་བ་ལ་སོགས་པས་བསྟན་དེ། དེ་དག་ནི་རིག་བྱེད་དང་རིག་བྱེད་མ་
ཡིན་པ་གཉིས་ལས། རིག་བྱེད་ལ་ཡང་ལུས་ཀྱི་རིག་བྱེད་དང༌། ངག་གི་རིག་བྱེད་
གཉིས་སོ། །རིག་བྱེད་མ་ཡིན་པ་ལ་ཡང་སྡོམ་པ་དང་སྡོམ་པ་མ་ཡིན་པ་དང་བར་མ་
བསྡུས་པ་གསུམ་མོ། །འདི་ལ་ཡང་དགེ་བ་དང༌། མི་དགེ་བ་གཉིས་ཏེ། དེ་ལྟར་
དྲུག་གོ །འོ་ན་གཟུགས་ཡིན་པ་དང༌། བྱ་བའི་རང་བཞིན་ཡིན་པའི་རིག་བྱེད་རིག་
བྱ་དང་རིག་བྱ་མ་ཡིན་པ་གཉིས་ཀ་ཡང་བྱེ་བྲག་མེད་པ་མ་ཡིན་ནམ། རིག་བྱེད་དང་
རིག་བྱེད་མ་ཡིན་པ་ཞེས་དབྱེ་༼མ་དཔེ་མི་གསལ།༽ག་ལ་ཞེ་ན། བྱེ་བྲག་མེད་མོད་ཀྱི
འོན་ཀྱང་ལུས་ངག་གིས་རྗོད་པར་བྱེད་སྟོན་པར་བྱེད་རིག་པར་བྱེད་པས་ན་རྣམ་་་་་་
པར་རིག་བྱེད་ཅེས་བརྗོད་ལ། སྡོམ་པ་དང་སྡོམ་པ་མ་ཡིན་པ་དང༌། བར་མས་
བསྡུས་པ་བརྗོད་པར་འདོད་པ་རིག་པར་མི་བྱེད་པས་རིག་བྱེད་མ་ཡིན་པ་ཞེས་
བརྗོད་དོ། །དེ་ལྟར་དྲུག་ལ་སེམས་པ་བསྟན་པས་བདུན་ནི་ལས་ཀྱི་དབྱེ་བ་ཞེས་
༣༥༢

༄༅། །རབ་བྱེད་བཅུ་བདུན་པ།
བྱའོ། །མི་དགེ་བ་བར་མས་བསྡུས་པ་ནི་ལྷ་རྟེན་རྩིག་པ་ལ་སོགས་པའོ། །དགེ་བའི་
བར་མས་བསྡུས་པ་ནི་མཆོད་རྟེན་རྩིག་པ་ལ་སོགས་པའོ། །བརྩད་པ་སྤང་བ་ལ་
གཉིས་ཏེ། རྒོལ་བ་དང༌། ལན་ནོ། །རྒོལ་བ་ནི་འདི་ན་ཁ་ཅིག་ཅེས་བྱ་བ་ལ་སོགས་
པས་གུད་ན་གནས་པ་ཁ་ཅིག་སྐད་དུ་བཤད་པའི་ལས་འབྲས་བུ་དང་འབྲེལ་བ་མི་་་་
འཐད་དོ་ཞེས་བསམ་པའོ། །ལན་ལ་གཉིས་མདོ་སྡེ་བའི་ལན་དང༌། བྱེ་བྲག་སྨྲ་
བའི་ལན་ནོ། །དང་པོ་ལ་གཉིས། སྤྱིར་ལས་དང་འབྲས་བུ་འབྲེལ་བ་དང༌། དགེ་བ་
བཅུ་འབྲས་བུ་དང་འབྲེལ་བའོ། །སྤྱིའི་འབྲེལ་པ་ལ་གཉིས། དཔེ་དང༌། དོན་ལ་
སྦྱར་བའོ། །དཔེ་ནི་འདི་ལ་སྡེ་བ་གཞན་ཞེས་བྱ་བ་ལ་སོགས་པས་རྗེས་སུ་འགྲོ་་
ལྡོག་ངེས་པར་བསྟན་ནས། དེའི་ཕྱིར་དེ་ལྟར་ཞེས་བྱ་བ་ལ་སོགས་པས་རྟག་ཆད་
མེད་པར་བསྟན་ཏོ། །དོན་ལ་སྦྱར་བ་ཡང་དེ་བཞིན་དུ་རིག་པར་བྱའོ། །དགེ་བཅུ་
འབྲས་བུ་དང་འབྲེལ་བ་ནི་ཇི་སྐད་བསྟན་པའི་ལས་ཀྱི་རབ་ཏུ་དབྱེ་བ་ཞེས་བྱ་བ་ལ་་་
སོགས་པ་བརྗོད་དེ། ཆོས་ཀྱི་སྒྲས་ནི་སེམས་ཀྱི་ཁྱད་པར་འགའ་ཞིག་ཁོ་ན་ཞེས་པ་
ནི་སེམས་དགེ་བ་དང་མཚུངས་པར་ལྡན་པའོ། །བཤད་ཟིན་པའི་ཞེས་པ་ནི་ལེགས་
སྡོམ་ལ་སོགས་པ་གསུམ་དང༌། ལན་བདུན་པོ་ལས་གཉིས་སུ་སྒྲུབ་པ་ནི་དགེ་བ་
བཅུའི་ལས་ཡིན་ནོ། །བྱེ་བྲག་ཏུ་སྨྲ་བའི་ལན་ལ་གཉིས། མདོ་སྡེ་བའི་ལན་སུན་
དབྱུང་བ་དང༌། རང་གི་ལན་ནོ། །སུན་དབྱུང་བ་ནི་དེ་ལྟར་རེ་ཞིག་ཁ་ཅིག་ཅེས་བྱ་
བ་ལ་སོགས་པའོ། །རང་གི་ལན་ལ་གསུམ། ཆུད་མི་ཟ་བ་འབྲས་བུ་དང་འབྲེལ་བ་
དང༌། དེ་ཉིད་གཏན་ལ་དབབ་པ་དང༌། དོན་བསྡུ་བའོ། །ཆུད་མི་གསན་པ་འབྲས་
བུ་དང་འབྲེལ་བ་ནི་སངས་རྒྱས་རྣམས་དང་ཞེས་བྱ་བ་ལ་སོགས་པ་བརྗོད་དེ།
དཔེར་ན་མི་ཕྱུག་པོ་དབུལ་པོ་ལ་དོམ་གཏོང་པ་ན་དབང་རྒྱ་ཞེས་བྱ་བ་ཆད་རྒྱ་་་་་་་
༣༥༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
གེར་བྲིས་ནས། དབུལ་པོས་ནོར་དཔྱད་ཀྱང་ཡི་གེའི་ཆད་རྒྱས་ནི་ནོར་ཟས་སྐྱེད་
དང་བཅས་པ་འགུགས་པར་བྱེད་པ་བཞིན་དུ། དགེ་བ་དང་མི་དགེ་བའི་ལས་བྱས་
པ་ན་ཡང༌། དེ་དང་དུས་མཉམ་པར་ཆུད་མི་ཟ་བ་ཞེས་བྱ་བའི་སེམས་དང་མི་ལྡན་
པའི་འདུ་བྱེད་སྐྱེ་ལ་། ལས་འཇུག་པ་ཡིན་པས་མེད་ཀྱང་ཆུད་མི་ཟ་བས་འབྲས་བུ་
སྐྱེ་བ་ཉིད་ཡིན་པས་ཆད་པར་ཐལ་བར་མི་འགྱུར་རོ་ཞེས་བྱ་བ་ནི་རེ་ཞིག་ངག་གི་་་་་
དོན་ནོ། །དེ་ཉིད་གཏན་ལ་དབབ་པ་ལ་ལྔ་སྟེ། དབྱེ་བ་དང་ངོ་བོ་དང༌། གང་གི་སྤང་
བྱ་ཡིན་པ་དང༌། སྐྱེ་བ་དང་འགག་པ་སྤྱད་པས་ཆུད་མི་ཟ་བ་དེ་ཉིད་གན་ལ་་་་
འབེབས་པའོ། །དབྱེ་བ་ནི་ཡང་མདོ་སྡེ་ལས་གསུངས་ཤིང་ཞེས་བྱ་བ་ལ་སོགས་པ་
སྟེ༑ ཁམས་གསུམ་ཟག་པ་དང་བཅས་པ་དང༌། ཟག་པ་མེད་པ་གཉིས་སོ། །ཡང་
ན་ཟག་པ་དང་བཅས་པ་ལ་གཞན་དུ་ཕྱེ་བས་བཞིའོ། །ངོ་བོ་ནི་དེ་ཡང་རང་བཞིན་
ལུང་མ་བསྟན་ཏོ་ཞེས་བྱ་བ་སྟེ། ལས་དགེ་བ་དང་མི་དགེ་བ་བཞིན་དུ་ཆུད་མི་ཟ་བ་
ཡང་དགེ་བ་དང་མི་དགེ་བ་ཡང་ཆུད་མི་ཟ་བར་མི་འཐད་དེ། མི་དགེ་བའི་ལས་ཀྱི་
མི་དགེ་བ་ཡིན་ན་ནི་དགྲ་བཅོམ་པས་མི་དགེ་བའི་ལས་སྤངས་པ་བཞྀན་དུ་མི་དགེ་་་
བའི་ཆུད་མི་ཟ་བ་ཡང་སྤངས་པར་འགྱུར་རོ། །དེ་ལྟར་ན་ཆུད་མི་ཟ་བ་སྤངས་པས་
འབྲས་བུ་ཡིད་དུ་འོང་བ་མི་ཐོབ་པར་འགྱུར་རོ། །དགེ་བའི་ལས་ཀྱི་དགེ་བ་ཡིན་ན་
ནི་དགེ་བའི་རྩ་བ་ཆད་པ་ལོག་ལྟ་ཅན་གྱིས་དགེ་བའི་ལས་སྤངས་པ་བཞིན་དུ།
དགེ་བའི་ཆུད་མི་ཟ་བ་ཡང་སྤངས་པར་འགྱུར་རོ། །དེ་ལྟ་ན་ཆུད་མི་ཟ་བ་མེད་པའི་
ཕྱིར་ཡིད་དུ་མི་འོང་བའི་འབྲས་བུ་ཐོབ་པར་མི་འགྱུར་ཏེ། དེའི་ཕྱིར་ལུང་དུ་མ་་་་
བསྟན་པ་ཁོ་ན་རིགས་སོ་ཞེས་བྱ་བའོ། །གང་གིས་སྤང་བྱ་ཡིན་པ་ཡང་མཐོང་བས་
མི་སྤོང༌། མི་འཇིགས་པས་འབྲས་བུ་དང་ཡང་འབྲེལ་བ་དང༌། སྤོང་ཞིང་འཇིག་ན་
༣༥༤

༄༅། །རབ་བྱེད་བཅུ་བདུན་པ།
ཧ་ཅང་ཐལ་བ་སྟེ། དང་པོ་ནི་གཞན་ཡང་ཞེས་བྱ་བ་ལ་སོགས་པ་སྟེ། དེའི་དོན་ནི་
མཐོང་བའི་ལམ་གྱིས་ཆུད་མི་ཟ་བ་སྤངས་ན་མཐོང་ལམ་ཡན་ཆུད་མི་ཟ་བ་མེད་
པས། མ་ཐོབ་པར་བྱར་མེད་པས། འཕགས་པ་རྣམས་ཀྱང་སོ་སོའི་སྐྱེ་བོའི་ལས་ཁོ་
ན་བྱེད་ཅིང༌། བསྒོམ་ལམ་ཐོབ་པར་མི་འགྱུར་རོ། །ཞེས་བྱ་བའོ། །ཀྱང་གི་སྒྲས་ནི་
ཁམས་ལས་ཞེས་བྱ་བ་ལ་སོགས་པའི་དོན་ནི། འདོད་པའི་ཁམས་ནས་གཟུགས་ཀྱི་
ཁམས་སུ་སྐྱེ་བའི་དུས་སུ་འདོད་པའི་ཁམས་ཀྱི་ཆུད་མི་ཟ་བ་ཐམས་ཅད་སྤོང་བར་་་་་
འགྱུར་ཏེ། གཟུགས་ཀྱི་ཁམས་ཀྱི་ཆུད་མི་ཟ་བ་སར་བ་ཞིག་སྐྱེས་ཟིན་ཀྱང་། ད་
རེས་འདོད་པའི་ཁམས་ཀྱི་ཆུད་མི་ཟ་བ་འཇིག་པ་ཙམ་ལ་དགོངས་ནས་སྤོང་ཞེས་་་་་
བརྗོད་དོ། །སྒོམ་པས་ཀྱང་སྤོང་ལ་ཁམས་ལས་འདས་པས་ཀྱང་སྤོང་བས་ན་སྦྱང་
ཞེས་གསུངས་སོ། །གཉིས་པ་ནི་ཡང་གལ་ཏེ་ཆུད་མི་ཟ་བ་ཞེས་བྱ་བ་ལ་སོགས་པའི་
བརྒལ་ལན་གྱིས་བསྙད་དོ། །སྲེ་བ་ལ་གཉིས་རྙིང་པ་སྐྱེ་བ་དང༌། སར་བ་སྐྱེ་བའོ། །
རྙིང་པ་ནི་ཁམས་མཚུངས་ཞེས་བྱ་བ་ལ་སོགས་པས་བརྗོད་དེ། དེའི་དོན་ནི་ཁམས་
མཚུངས་པར་སྟེ། འདོད་པའི་ཁམས་ནས་འདོད་པའི་ཁམས་སུ་སྐྱེ་བའི་དུས་སུ་ལས
དགེ་བ་དང་མི་དགེ་བ་ལ་སོགས་པའི་འབྲས་བུ་ཆུད་མི་ཟ་བ་རེ་རེ་སྐྱེ་བར་འགྱུར་ལ།
ཁམས་མི་མཚུངས་པ་སྟེ། འདོད་པའི་ཁམས་ནས་ཁམས་གཞན་དུ་སྐྱེ་བའི་ཚེ་ནི་
འདོད་པའི་ཁམས་ཀྱི་ཆུད་མི་ཟ་བ་རྣམས་ཞིག་ནས། ཁམས་གཞན་རྣམས་སུ་ཆུད་
མི་ཟ་བ་ཞིག་སྐྱེ་བས་གཅིག་པ་དེས་ནི་འབྲས་བུ་དང་འབྲེལ་བར་བྱེད་དོ་ཞེ་བྱ་་་་་
བའི་ཐ་ཚིག་གོ །དེ་ཡང་ཁམས་མཚུངས་ཏེ་ཞེས་པ་ནས་མི་འགྱུར་རོ་ཞེས་པའི་བར་
གྱི་དོན་ནོ། །འདོད་པའི་ཁམས་སུ་ལས་ཅི་ཙམ་བྱས་པའི་ཆུད་མི་ཟ་བ་ཡང་དེ་ཙམ་
ཞིག་གནས་ལ། དེ་འདོད་པའི་ཁམས་ནས། གཟུགས་ཀྱི་ཁམས་སུ་འཕོ་བའི་དུས་
༣༥༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
སུ་འདོད་པའི་ཁམས་ཀྱི་ཆུད་མི་ཟ་བ་རྣམས་སྤངས་ནས། ཆུད་མི་ཟ་བ་སར་བ་ཞིག་
སྐྱེ་བ། དེ་ཡང་ལས་ཅི་ཙམ་བྱས་པའི་ཆུད་མི་ཟ་བ་དེ་ཙམ་སྐྱེ་སྟེ། གཟུགས་ཀྱི་
ཁམས་པ་དེ་ཡང་འདོད་པའི་ཁམས་སུ་སླར་སྐྱེ་བའི་དུས་སུ་ལས་ཀྱིས་བྱས་པའི་ཆུད་
མི་ཟ་བ་སར་པ་རྣམས་སྤངས་ནས། དང་པོ་སྐྱེས་པའི་ཆུད་མི་ཟ་བ་གཅིག་པུ་དང༌།
འདོད་པའི་ཁམས་སུ་སྐྱེས་པའི་ཆུད་མི་ཟ་བ་དང་གཉིས་སྐྱེ་བར་འགྱུར་བ་ཞེས་བྱ་་་
བའོ། །སར་པ་སྐྱེ་བ་ནི་མཐོང་བའི་ཆོས་ལ་ཞེས་བྱ་བ་ལ་སོགས་པ་སྟེ། དགེ་བ་དང་
མི་དགེ་བའི་ལས་དེ་རྙེད་ཀྱི་ཆུད་མི་ཟ་བ་སྐེ་ཞེས་བྱ་བའོ། །འགགས་པ་ནི་དེ་ནི་
འབྲས་བུ་འཕོ་བ་དང་ཞེས་བྱ་བ་ལ་སོགས་པའོ། །དོན་བསྡུ་བ་ནི་དེའི་ཕྱིར་དེ་ལྟར་
ན་ཞེས་བྱ་བ་ལ་སོགས་པ་སྟེ། ་འདྲ་བའི་ཆུད་མི་ཟ་བའི་འབྲས་བུ་དང་འབྲེལ་་
བའི་ཕྱིར་ཅི་སྐད་བརྗོད་པའི་ཉེས་པ་ལས་གྲོལ་ལོ་ཞེས་བྱ་བའོ། །ཕྱོགས་ཕྱི་མ་ལ་
བཞི་སྟེ། ལས་མ་གྲུབ་པ་དང་། འཐད་པ་བསྒྲུབ་པ་དང༌། སྒྲུབ་བྱེད་དགག་པ་དང་།
དཔེས་མེད་པ་སྤང་བའོ། །ལས་མ་གྲུབ་པ་ནི་འདིར་བཤད་པར་བྱ་སྟེ་ཞེས་བྱ་བ་ལ་
སོགས་པ་སྟེ། དེ་ལྟར་ལས་སྐྱེས་པ་མེད་པ་བསྒྲུབས་པ་ན་གང་གི་ཕྱིར་ལས་ནི་སྐྱེ་བ་
མེད་ཅེས་འདྲི་བ་ལ། ལས་རང་བཞིན་མེད་པའི་ཕྱིར་སྐྱེ་བ་མེད་དོ་ཞེས་བྱ་བའོ། །
དེ་ལྟ་ན་ལུང་དང་འགལ་ལོ་ཞེས་རྒོལ་བའམ། ལན་ཡང་ཞར་ལ་བསྟན་པ་ཡིན་ནོ།།
འཐད་པ་བསྒྲུབ་པས་གཉིས། རྟག་པར་ཐལ་བ་དང༌། འབྲས་བུ་ཡང་ཡང་སྐྱེ་བར་
ཐལ་བའོ། །དང་པོ་ནི་ལས་རང་བཞིན་མེད་ཅེས་བྱ་བ་དེ་ནི་ཞེས་བྱ་བ་ལ་སོགས་
པས་རྟག་པར་ཐལ་བ་དང་། རྟག་ན་མ་བྱས་པར་ཐལ་བ་དང༌། མ་བྱས་ན་མ་བྱས་
པ་དང་ཕྲད་པ་དང༌། ཚངས་པར་སྤྱོད་པ་མ་ཡིན་པར་ཐལ་བ་དང་། ཐ་སྙད་དང་
འགལ་བ་དང༌། རྣམ་པར་དབྱེ་བ་མི་འཐད་པར་ཐལ་བའོ། །དེའི་དོན་གོ་བར་ཟད་
༣༥༦

༄༅། །རབ་བྱེད་བཅོ་བརྒྱད་པ།
དོ༑ ༑ཡང་ཡང་སྨིན་པར་ཐལ་བ་ནི་གཞན་ཡང་ཞེས་བྱ་བ་ལ་སོགས་པའོ། །སྒྲུབ་
བྱེད་དགག་པ་ཡང་རྒྱུ་ཡོད་པ་མ་གྲུབ་པ་དང༌། འབྲས་བུ་ཡོད་པ་མ་གྲུབ་པ་དང༌།
ཟ་བ་པོ་ཡོད་པར་མ་གྲུབ་པ་སྟེ། དེ་ཡང་འདིར་སྨྲས་པ་ཞེས་པ་ནས་ཡིན་ནོ་ལ་ཐུག་
པ་དང་། འདིར་སྨྲས་པ་ལས་དང་ཉོན་མོངས་པ་ཞེས་པ་ནས་ཡིན་ནོ་ལ་ཐུག་པ་་་་་་་་
དང༌། འདིར་སྨྲས་པ་ལས་ནི་ཞེས་བྱ་བ་ལ་སོགས་པས། ལས་ནི་བྱེད་པ་པོས་ཚེ་
འདིར་ལས་བྱས་པའི་འབྲས་བུ་ཡིད་དུ་འོང་བ་མ་འོངས་པར་མྱོང་བ་ན། འབྲས་བུ་
ལ་སྤྱོད་ཅིང་ཟ་བར་བྱེད་པ་ནི་ཟ་བ་པོ་ཡིན་ལ། དེ་ཡང་བྱེད་པ་པོ་དང་དེ་ཉིད་དང་
གཞན་དུ་བརྗོད་པར་བྱ་བ་མ་ཡིན་པ་ཡོད་པའི་ཕྱིར་ལས་ཡོད་དོ་ཞེས་རྒོལ་བ་ལ།
ལན་བཏབ་པས་རིམ་པ་བཞིན་དུ་བསྙད་དོ། །དཔེས་མེད་པ་ལ་དང་པོ་རྒོལ་བ་ནི།
འདིར་སྨྲས་པ་ཞེས་བྱ་བ་ལ་སོགས་པའོ། །ལན་ལ་སྤྲུལ་བའི་དཔེས་ལན་བཏབ་པ་
དང༌། དེ་ལས་གཞན་པའི་དཔེས་སོ། །དང་པོ་ལ་ཡང་དཔེ་དོན་དང་། ལུང་དང་
སྦྱོར་བ་སྟེ། དེ་ཡང་བརྗོད་པར་བྱ་སྟེ་ཞེས་བྱ་བ་དང་། ཅི་ལྟར་དེར་ཞེས་བྱ་བ་དང༌།
ཅི་སྐད་དུ་ཞེས་བྱ་བ་ལ་སོགས་པས་རིམ་པ་བཞིན་དུ་བསྙད་དོ། །དེ་ལས་གཞན་
པའི་དཔེས་ལན་བཏབ་པ་ནི་སྤྲུལ་པའི་དཔེས་རང་བཞིན་མེད་པར་ལྟ་བ་ཞེས་བྱ་བ་་
ལ་སོགས་པའོ། །ལས་དང་འབྲས་བུ་བརྟག་པ་རྫོགས་སོ།། །།
༈ བདག་བརྟག་པ་ནི་འདིར་སྨྲས་པ་ཞེས་བྱ་བ་ལ་སོགས་པའི་དྲི་བ་སྔོན་དུ་བཏང་་་་
བ་སྟོན་ཏེ། དེ་ལ་ཡང་དོན་གསུམ་སྟེ། དེ་ཁོ་ན་ཉིད་ལ་འཇུག་པ་དང༌། ལུང་དང་
འགལ་བ་སྤང་པ་དང་། དེ་ཁོ་ན་ཉིད་ཀྱི་རང་བཞིན་ནོ། །དང་པོ་ལ་ཡང༌། འཇུག་
པའི་རིམ་པ་དང༌། བཤད་པ་གཞན་དགག་པ་སྟེ། འཇུག་པའི་རིམ་པ་དགག་པ་ལ་
ཡང་དང་པོ་ཡུལ་དགག་པ་ནི་བརྗོད་པར་བྱ་སྟེ་ཞེས་པ་ལ་སོགས་པས། དབུ་མ་ལ་
༣༥༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
འཇུག་པ་ལས་བཤད་པའི་ཚུལ་གྱིས་སྤྲོས་པ་ལས་རྟོག་པ་སྐྱེ་ལ། རྟོག་པ་ལས་་་་
བདག་དང་བདག་གིར་འཛིན་པ་འཇིག་ཚོགས་ལ་ལྟ་བ་འབྱུང་ཞིང༌། དེ་ལས་ལས་
དང་ཉོན་མོངས་པ་རྣམས་འབྱུང་ལ། དེ་ལས་སྐྱེ་བ་དང་རྒ་བ་ལ་སོགས་པའི་འཁོར་
བའི་མཚན་ཉིད་རྣམས་འབྱུང་བར་འགྱུར་རོ། །དེ་རྣམས་ཀྱང་རིམ་པ་ལྟར་སྟོང་པ་
ཉིད་རྟོགས་པས་སྤྲོས་པ་ལ་སོགས་པ་ལྡོག་པར་འགྱུར་ལ། འཁོར་བའི་མཚན་ཉིད་
སྐྱེ་བ་ལ་སོགས་སོ། །དེ་རྣམས་ཀྱང་རིམ་པ་བཞིན་དུ་སྟོང་པ་ཉིད་རྟོགས་པས་སྤྲོས་
པ་ལ་སོགས་པ་ལྡོག་པར་འགྱུར་ལ། འཁོར་བའི་མཚན་ཉིད་སྐེ་བ་ལ་སོགས་པ་
ཟད་པས་ཐར་བ་མྱ་ངན་ལས་འདས་པ་ཞེས་བྱའོ། །འདིར་ནི་སྤྲོས་པ་དང་རྟོག་པ་
གཉིས་པོ་ནས་འཇིག་ཚོགས་ལ་ལྟ་བ་བར་མ་དེ་ལས་ལས་ལ་སོགས་པ་འབྱུང་ཞེས་
བཤད་དོ། །ཡུལ་དགག་པ་ལ་ཡང་བདག་མ་གྲུབ་པ་སྟོན་ཏེ། ཉེ་བར་ལེན་པའི་ཕུང་
པོ་ལྔ་གདགས་པའི་གཞི་ལ་རྟེན་བཏགས་པའི་བདག་ཕུང་པོ་དང་གཅིག་གམ་ཐ་་་་་་
དད་པར་ཡོད་ཅེས་བརྟག་པ་ན་གཅིག་ཡིན་པ་འགོག་པ་ནི་ཕྱེད་དང་པོ་འགྲེལ་བ་་་
དང་བཅས་པས་བརྗོད་དོ། །གཞན་ཡང་ཕྱོགས་འདི་ནི་ཞེས་བྱ་བ་ལ་སོགས་པའི་
དོན་ནི། ཕུང་པོ་བདག་ཡིན་ན་ནི་ཕུང་པོ་གྲངས་མང་བ་བཞིན་དུ་བདག་ཀྱང་མང་
པོར་ཐལ་བ་དང༌། ཕུང་པོ་རྫས་ཡིན་པ་བཞིན་དུ་བདག་ཀྱང་རྫས་སུ་ཐལ་བ་དང༌།
བདེ་བ་དང་གཙང་བ་ལ་སོགས་པ་ཕྱིན་ཅི་ལོག་རྫས་སུ་གྲུབ་པའོ། །བདག་ལ་་་་
འཇུག་པས་ཕྱིན་ཅི་ལོག་མ་ཡིན་པར་ཐལ་བ་དང༌། མྱ་ངན་ལས་འདས་པ་ན་ཕུང་པོ་
རྒྱུན་ཆད་པ་ན་ཆད་པར་ཐལ་བ་དང༌། མྱ་ངན་ལས་འདས་པ་ན་ཆད་པ་ཡིན་ན་མྱ་
ངན་ལས་འདས་པའི་སྔ་རོལ་ན་སྐད་ཅིག་གི་རང་བཞིན་དུ་འདོད་པར་བྱ་དགོས་ལ།
དེ་ལྟ་ན་སྐྱེ་ཞིང་འཇིག་པར་ཐལ་བར་འགྱུར་རོ། །སྐྱེ་ཞིང་འཇིག་པ་ནི་བྱེད་པ་པོ་མ་
༣༥༨

༄༅། །རབ་བྱེད་བཅོ་བརྒྱད་པ།
ཡིན་པར་འགྱུར་ལ། དེ་ལྟ་ན་ནི་ལས་ཀྱི་འབྲས་བུ་ཡང་མེད་པར་འགྱུར་རོ། །ཞེས་
བྱ་བ་ལ་སོགས་པ་དབུ་མ་ལ་འཇུག་པ་ལས་དཔྱད་པར་བྱའོ། །ཐ་དད་པར་དགག་
པ་ལ་ཡང་མེད་པར་དགག་པ་མི་འཐད་པ་དང་། མ་ཡིན་དགག་པ་མི་འཐད་པ་་་
དང༌། འདོད་པ་ལ་ཐལ་བ་དགག་པ་གསུམ་སྟེ། དེ་ཡང་རིམ་བཞིན་དུ་ཕུང་པོ་ལས་
ཐ་དད་པར་ཡང་མི་རུང་ངོ་ཞེས་བྱ་བ་དང༌། རྣམ་པ་གཅིག་ཏུ་ན་ཞེས་པ་དང༌། གལ་
ཏེ་མུ་སྟེགས་པ་དག་ཅེས་བྱ་བ་ལ་སོགས་པའི་བརྒལ་ལན་གྱིས། མུ་སྟེགས་པས་
བརྟགས་པའི་བདག་ནི་ཀུན་རྫོབ་དང་དོན་དམ་པའི་བདེན་པ་གཉིས་ཀས་བཀག་པ་
ཡིན་ལ། འདི་ནི་ཀུན་རྫོབ་ཏུ་བརྟགས་པར་ཡོད་པའི་བདག་དོན་དམ་པར་ཡིན་པ་
འགོག་པའི་སྒོ་ནས་བསྟན་ཏོ། །དེ་ལྟར་གཅིག་པ་ཐ་དད་པ་བརྟགས་པས་ཕུང་པོ་ལ་
བརྟེན་ནས་གྲུབ་པའི་བདག་བཏགས་པར་ཡོད་པ་བསལ་ནས། དེ་ལ་བརྟེན་ནས་
གཞག་པའི་ཕུང་པོ་བདག་གི་བར་བཞག་པ་ཡང་བདག་མེད་པས་མེད་པ་དེ་དཔེར་་
ན་ཡན་ལག་གི་ཚིགས་ལ་ཤིང་རྟར་བརྟགས་མོད་ཀྱི། ཤིང་རྟ་མེད་ན་ཡན་ལག་མེད་
པ་དེ་བཞིན་དུ། ཉེར་ལེན་ལ་བརྟེན་ནས་བདག་ཏུ་བཏགས་ཀྱི། བདག་མེད་ན་
བདག་གི་ཉེ་བར་ལེན་པ་ཡང་མེད་དོ། །ཞེས་བསྟན་པའི་ཕྱིར་གང་གི་ཚེ་ཞེས་བྱ་བ་
ལ་སོགས་པ་སྨོས་སོ། །དེ་ལྟར་ཡུལ་བདག་མེད་ན་དེའི་ཡུལ་ཅན་བདག་ལ་ངར་
འཛིན་པ་དང༌། ཉེ་ལེན་ལ་ང་ཡིར་འཛིན་པ་འཇིག་ཚོགས་ལ་ལྟ་བ་ཡང་མེད་དོ་ཞེས་
སྟོན་པ་ནི། བདག་དང་བདག་གི་ཞེས་བྱ་བ་ལ་སོགས་པ་སྟེ། བདག་དང་བདག་གི་
བ་མེད་པའི་ཕྱིར་རོ་ཞེས་བརྗོད་པ་མ་གྲུབ་སྟེ། ང་དང་ང་ཡིར་འཛིན་པ་མེད་པར་
མཐོང་བ་རྣལ་འབྱོར་བ་ཡོད་པའི་ཕྱིར། བདག་དང་བདག་གི་བ་ཡོད་དོ་ཞེས་གལ་
ཏེ་ཞེས་བྱ་བ་ལ་སོགས་པས་རྒོལ་བ་ལ། རྣལ་འབྱོར་བ་ཡང་མེད་དོ་ཞེས་བསྟན་ཏོ།།
༣༥༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
དེ་ལྟར་ཡུལ་བདག་དང་བདག་གི་བ་མེད་པས། དེའི་ཡུལ་ཅན་འཇིག་ཚོགས་ལ་ལྟ་
བ་མེད་པའི་ཕྱིར་དེ་ལས་བྱུང་བའི་ལས་དང་ཉོན་མོངས་པ་མེད་ལ། དེ་མེད་ན་ནི་དེ་
ལས་བྱུང་བའི་སྐྱེ་བ་ལ་སོགས་པའི་སྡུག་བསྔལ་ཡང་མེད་དོ་ཞེས་བསྟན་པ་ནི་དེའི་་་་
ཕྱིར་དེ་ལྟར་ཞེས་བྱ་བ་ལ་སོགས་པའོ། །སྐྱེ་བ་ལ་སོགས་པ་སྡུག་བསྔལ་གྱི་ལས་
དང་ཉོན་མོངས་པ་ནི་རྣམ་པར་རྟོག་པ་འཇིག་ཚོགས་ལ་ལྟ་བ་ལས་བྱུང་ལ། འཇིག་
ཚོགས་ལ་ལྟ་བ་ནི་སྤྲོས་པ་ཡུལ་བདག་དང་བདག་གི་བ་ལས་བྱུང་ཞིང༌། དེ་ཡང་
དངོས་པོར་འཇིག་པ་ལས་བྱུང་སྟེ། དེ་ཡང་སྟོང་པ་ཉིད་ཀྱིས་སྤོངས་ཞེས་སྟོན་པ་ནི།
འོ་ན་ནི་ཞེས་བྱ་བ་ལ་སོགས་པའི་དྲི་བ་སྔོན་དུ་བཏང་ནས་སོ། །བཤད་པ་གཞན་
དག་པ་ནི་སློབ་དཔོན་ལེགས་ལྡན་བྱེད་ཅེས་བྱ་བ་ལ་སོགས་པས་གང་ཟག་གི་
བདག་དང་བདག་གི་བ་མེད་པར་ཁོང་དུ་ཆུད་ཀྱང་འདུ་བྱེད་ཀྱི་རང་བཞིན་གྱི་ཆོས་་་་
ཙམ་ལ་རྣམ་པར་ཞེན་པའི་ཉན་ཐོས་རྣམས་ལ་ཡང་ཐ་སྙད་ཀྱི་དབང་མ་རྟོགས་པར་་་་
ང་དང་ང་ཡིར་འཛིན་པ་མེད་པར་མཐོང་བའི་རྣལ་འབྱོར་བ་མེད་ན། བྱང་ཆུབ་་་་
སེམས་དཔའ་རྣམས་ལ་རྣལ་འབྱོར་བ་བདག་དང་བདག་གིར་འཛིན་པ་མེད་པ་སྨོས་
ཀྱང་ཅི་དགོས་ཞེས་འཆད་པ་ནི་མ་ཡིན་ཏེ། ཉན་ཐོས་དངོས་པོར་ཞེན་པ་ནི་མ་ཡིན་
ཏེ༑ དེས་ཀྱང་བདག་མེད་གཉིས་ཀ་རྟོགས་པའི་ཕྱིར་རོ་ཞེས་བྱ་བ་སྟེ། འདི་ཡང་
སྐབས་སུ་བསྟན་པ་ཡིན་མོད་ཀྱི། དེ་ཁོ་ན་ཉིད་ལ་འཇུག་པའི་རིམ་པའི་མན་ངག་གི་
དོན་ཡོངས་སུ་རྫོགས་པར་མི་འགྱུར་བས་འོག་ཏུ་བསྟན་ཏོ། །ལུང་དང་འགལ་བ་
སྤྲང་པ་ནི། འདིར་སྨྲས་པ་ཞེས་བྱ་བ་ལ་སོགས་པས་རྒོལ་བ་སྔོན་ཏུ་བཏང་བས་སྟོན་
པ་ཡང་བདག་དང་བདག་གི་མེད་པའི་དྲང་བའི་དོན་ཡིན་པས་མི་གནོད་པ་དང༌།
བདག་དང་བདག་མེད་པ་ངེས་དོན་དུ་མ་གསུངས་པས་མི་གནོད་པ་སྟེ། དེ་ཡང་
༣༦༠

༄༅། །རབ་བྱེད་བཅོ་བརྒྱད་པ།
བརྗོད་པ་ཞེས་བྱ་བ་ལ་སོགས་པ་དང་། ཡང་ན་འདི་དོན་གཞན་ཡིན་ཏེ་ཞེས་བྱ་བ་
ལ་སོགས་པས་རིམ་པ་བཞིན་ནོ། །དེ་ཁོ་ན་ཉིད་ཀྱི་རང་བཞིན་མ་བསྟན་པའི་ཚུལ་
དང༌། མཚན་ཉིད་དང༌། ཕན་ཡོན་དང་གསུམ་མོ། །བསྟན་པའི་ཚུལ་ཡང་དོན་དམ་
པར་བསྟན་པ་དང་། ཀུན་རྫོབ་ཏུ་བསྟན་པའོ། །དོན་དམ་དུ་མ་བསྟན་པ་ལ་གསུམ།
ཅི་ཡང་མ་བསྟན་པ་དང༌། སྤྲོས་པ་སྟོང་པ་ཉིད་ཀྱིས་སྤོང་བའི་ཚུལ་དང༌། དེ་ཁོ་ན་
ཉིད་བསྟན་པར་བྱ་བ་མ་ཡིན་པའོ། །ཅི་ཡང་མ་བསྟན་པ་ནི་འདིར་སྨྲས་པ་ཞེས་བྱ་
བ་ལ་སོགས་པའི་དྲི་བ་སྔོན་དུ་བཏང་བས་སྟོན་ཏོ། །འདི་ཡི་དོན་ནི་མ་སྐྱེས་ཤིང་མ་
འགགས་པའི་ཆོས་ཉིད་ཀྱང་མྱ་ངན་ལས་འདས་པ་དང་མཚུངས་པས་སེམས་ཀྱི་སྤྱོད་
ཡུལ་ལོག་པའི་ཕྱིར་སྒྲའི་བརྗོད་པར་བྱ་བ་མ་ཡིན་པ་དེའི་ཕྱིར་སངས་རྒྱས་རྣམས་ཅི་
ཡང་མ་བསྟན་པ་ཅི་ཡང་མེད་དོ་ཞེས་བྱ་བའོ། །སྤྲོས་པ་སྟོང་པ་ཉིད་ཀྱིས་སྤོངས་
པའི་ཚུལ་ནི་ཡང་ན་ཕྱོགས་སྔ་མ་ཞེས་བྱ་བ་ལ་སོགས་པའོ། །དེ་ཁོ་ན་ཉིད་བསྟན་
པར་བྱ་བ་མ་ཡིན་པ་ལ་གསུམ། བསྟན་པར་བྱ་བར་མི་ནུས་པ་དང༌། བརྩད་པ་སྤྲང་
བ་དང༌། མེད་པར་སྨྲ་བ་དང༌། ཁྱད་པར་མེད་པར་སྤང་བའོ། །དང་པོ་ནི་རྣམ་པ་
གཅིག་ཏུ་ན་ཞེས་བྱ་བ་ལ་སོགས་པའོ། །བརྩད་པ་སྤང་པ་ནི་གལ་ཏེ་དེ་ལྟར་ན་ཞེས་
བྱ་བའི་བརྒལ་ལན་གྱིས་བསྙད་དོ། །མེད་པར་སྨྲ་བ་དང༌། ཁྱད་པར་མེད་པ་སྤང་
བ་ལ་གཉིས། རྟེན་ཅིང་འབྲེལ་པར་འབྱུང་བ་ཁས་བླངས་པས་མི་མཚུངས་པ་ནི། དེ་
ནི་དེ་ལྟར་མ་ཡིན་ཏེ་ཞེས་བྱ་བ་ལ་སོགས་པ་སྟེ། ཁོ་བོ་ཅག་གི་རྟེན་ཅིང་འབྲེལ་བར་
འབྱུང་བ་ཀུན་རྫོབ་པ་འཇིག་རྟེན་ཕ་རོལ་དང༌། ལས་རྒྱུ་འབྲས་ལ་སོགས་པ་ཁས་
བླངས་པ་དེ་ལྟར་ཕ་རོལ་པོས་ཁས་བླངས་པ་མ་ཡིན་པས་མི་མཚུངས་པ་ཉིད་དོ་་་་་་
ཞེས་བྱ་བའོ། །མེད་པར་རྟོག་པ་མཚུངས་པ་སྤང་པ་ནི་གལ་ཏེ་དེ་ལྟ་ན་ཡང་ཞེས་བྱ་
༣༦༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བ་ལ་སོགས་པས་རྟེན་ཅིང་འབྲེལ་བར་འབྱུང་བ་ཀུན་རྫོབ་པ་ཁས་བླངས་མོད་ཀྱི།
དེ་ལྟ་ན་ཡང་དོན་དམ་པར་ཡོད་པ་ལས་བཟློག་ནས་མེད་པ་འདོད་པ་དེ་ལྟར་ཁོ་ཁོབོ་་་་
ཅག་ཀྱང་། འཇིག་རྟེན་ཕ་རོལ་དང་། ལས་རྒྱུ་འབྲས་ལ་སོགས་པ་ཡོད་པ་ལས་
བཟློག་ནས་མེད་པར་འདོད་པས། མེད་པར་སྨྲ་བ་དང་། ཁྱད་པར་མེད་པ་སྤྲང་བར་
མི་ནུས་སོ་ཞེས་རྒོལ་བའི་ལན་ལ་གཉིས། ལས་མཚུངས་པ་མི་སྲིད་པ་སྟོན་པ་ནི་
མེད་དེ་ཞེས་བྱ་བ་ལ་སོགས་པའོ། །མཚུངས་པར་ཁས་བླངས་ཀྱང་རྟོགས་པ་ཐ་དད་
པས་མི་མཚུངས་པར་སྟོན་པ་ནི། དངོས་པོ་མཚུངས་སོ་ཞེ་ན་ཞེས་བྱ་བ་ལ་སོགས་
པའོ། །ཁྱོད་དོན་དམ་པ་མེད་པ་ལྟར་ཁོ་བོ་ཅག་ཀྱང་མེད་པར་འདོད་པས་མེད་པའི་
དངོས་པོ་མཚུངས་སོ་ཞེས་བྱ་བའོ། །མཚུངས་པར་ཁས་བླངས་ཀྱང་རྟོགས་པ་པོ་ཐ་
དད་པས་མི་མཚུངས་སོ་ཞེས་ཁོ་བོ་བརྗོད་པ་ལས་གཞན་དུ་སློབ་དཔོན་སངས་རྒྱས་་
བསྐྱངས་ཀྱིས་ལན་བཏབ་བོ། །ཞེས་བྱ་བ་སྟོན་པ་ནི། སྔོན་གྱི་སློབ་དཔོན་ཞེས་བྱ་
བའོ། །ཀུན་རྫོབ་ཏུ་བསྟན་པ་ནི་དཀྱུས་མ་ཉིད་ལས་ཞེས་བྱ་བ་ལ་སོགས་པས་་་་
བསྟན་པ་རྣམ་པ་གསུམ་མཛད་དོ་ཞེས་བྱ་བས་བསྟན་ཏོ། །མཚན་ཉིད་ཀྱང་དོན་
དམ་པའི་མཚན་ཉིད་དང༌། ཀུན་རྫོབ་ཀྱི་མཚན་ཉིད་དང་། དོན་བསྡུ་བ་དང་གསུམ་
གྱིས་སྟོན་སྟེ། དེ་ཡང་གང་འཇུག་པར་བྱ་བའི་ཕྱིར་ཞེས་བྱ་བ་ལ་སོགས་པའི་བརྒལ་
ལན་དང༌། འཇིག་རྟེན་པའི་ཞེས་བྱ་བ་དང་། དེའི་ཕྱིར་དེ་ལྟར་ཞེས་བྱ་བ་ལ་སོགས་
པ་རྣམས་རིམ་པ་བཞིན་ནོ། །ཕན་ཡོན་ནི་དམ་པའི་ཆོས་ཀྱི་བདུད་རྩི་ཞེས་བྱ་བ་ལ་
སོགས་པ་སྟེ། འདིས་ཀྱང་ཉན་ཐོས་དང་རང་སངས་རྒྱས་ཞེས་བྱ་བ་ནི་ཡང་དག་
པར་རྫོགས་པའི་སངས་རྒྱས་ཀྱི་སློབ་པ་ཐེག་པ་ཆེན་པོ་བས། དེ་ཁོ་ན་ཉིད་བསྒོམས་
པས་སངས་རྒྱས་པར་འགྱུར་རོ་ཞེས་བསྟན་པ་ཡིན་ནོ། །བདག་དང་ཆོས་བརྟག་པ་
༣༦༢

༄༅། །རབ་བྱེད་བཅུ་དགུ་པ།
རྫོགས་སོ།། །།
༈ རང་བཞིན་གྱི་སྒྲུབ་བྱེད་ཞར་ལ་བཀག་ཅིང་དུས་གཙོར་འགོག་པའོ། དུས་་་་
འགོག་པ་ལ་གསུམ། དུས་བརྟག་པ་དང། རྒྱུ་དང་འབྲས་བུ་བརྟག་པ་དང༌། འབྱུང་
བ་དང་འཇིག་པ་བརྟག་པའོ། །དུས་བརྟག་པ་ལ་ཡང་བརྒལ་བ་དང་ལན་གཉིས་
སོ༑ ༑བརྒལ་པ་ནི་འདིར་ཞེས་བྱ་བ་ལ་སོགས་པའོ། །ལན་ལ་གསུམ་གྱིས་སྟོན་པ་
ལས་དང་པོ་དུས་འགོག་གོ །འདི་ལ་ཡང་དུས་གསུམ་འགོག་པ་དང༌། གཞན་ལ་
བསྒྲེ་བའོ། །དུས་གསུམ་བཀག་པ་ལ་ཡང་། ད་ལྟར་བ་དང་། མ་འོངས་པ་དགག་
པ་དང༌། དུས་གཞན་ལ་བསྒྲེ་བའོ། །ད་ལྟར་བ་དང་མ་འོངས་པ་བཀག་པ་ལ་ཡང་
འདས་པ་ལ་ལྟོས་པ་བཀག་པ་དང༌། མི་ལྟོས་པ་དགག་པའི་འདས་པ་ལ་ལྟོས་པ་
དགག་པ་ནི་བརྗོད་པར་བྱ་ཞེས་བྱ་བ་ལ་སོགས་པ་སྟེ། ད་ལྟར་དང་མ་འོངས་པ་་
འདས་པ་ལ་ལྟོས་པ་ཡིན་ན་ལྟོས་པའི་ཡུལ་འདས་པ་ལ་ལྟོས་པའི་ད་ལྟར་དང་མ་་་་་
འོངས་པ་ཡང་འདས་པ་ན་ཡོད་པར་འགྱུར་རོ།།གལ་ཏེ་འདས་པ་ལ་ལྟོས་མོད་ཡོད་
པ་མ་ཡིན་པ་ལ་འགལ་བ་ཅི་ཡོད་ཅེ་ན། མེད་པའི་ཕྱིར་མི་ལྟོས་པར་ཐལ་ཏེ་ནམ་
མཁའི་མེ་ཏོག་ལ་སོགས་པ་ནམ་མཁའ་ལ་མི་ལྟོས་པ་བཞིན་ནོ། །མེད་མོད་ལྟོས་པ་
ལ་འགལ་བ་ཅི་ཡོད་ཅེས་གལ་ཏེ་སྒྲོན་མ་ཞེས་བྱ་བ་ལ་སོགས་པས་རྒོལ་བའི་ལན་་་་
ནི་སླའོ། །དེ་ལྟར་གྲོལ་བར་ཁྱབ་པ་བསྒྲུབ་པའི་ཚུལ་བཤད་པའི་སྐྱོན་སྤང་བར་་
འདོད་ནས་ཞེས་བྱ་བ་ལ་སོགས་པའོ། །མི་ལྟོས་པ་དགག་པ་ནི་ཅི་སྟེ་ཡང་ཞེས་བྱ་བ་
ལ་སོགས་པའོ། །དུས་གཞན་ལ་བསྒྲེ་བ་ནི་དེ་ལྟར་ཅི་ལྟར་ཞེས་བྱ་བ་ལ་སོགས་པ་
སྟེ༑ ཅི་ལྟར་འདས་པ་ལ་ལྟོས་པ་དང༌། མ་ལྟོས་པ་ནི་རྟག་པས་ད་ལྟར་དང་མ་
འོངས་པ་མེད་པ་བཞིན། ད་ལྟར་བྱུང་བ་ལ་ལྟོས་པ་དང༌། མ་ལྟོས་པ་བརྟགས་པས་
༣༦༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
འདས་པ་དང་མ་འོངས་པ་ཡང་མེད་ལ་མ་འོངས་པ་ལ་ལྟོས་པ་དང་མ་ལྟོས་པ་་་་་
བཀག་པས་འདས་པ་དང་ད་ལྟར་བྱུང་བ་ཡང་མེད་དོ་ཞེས་བསྟན་པ་ཡིན་ནོ། །
གཞན་ལ་བསྒྲེ་བ་ནི་ཅི་ལྟར་དུས་གསུམ་པོ་འདི་ཞེས་བྱ་བ་ལ་སོགས་པའོ། །གཉིས་
པ་དུས་ཀྱི་སྒྲུབ་བྱེད་དགག་པ་ནི་དང་པོ་རྒོལ་བ་ནི་འདིར་ཞེས་བྱ་བ་ལ་སོགཔ་་་་་
སྐད་ཅིག་དང་ཐང་ཅིག་པ་ལ་སོགས་པའི་ཚད་གསལ་བ་ཡོད་པའི་ཕྱིར་དེ་ལ་ཁྱབ་་་་
པའི་སྤྱི་དུས་ཡོད་སྙམ་པའོ། །ལན་གྱི་དགོངས་པ་ནི་སྐད་ཅིག་ལ་སོགས་པའི་ཚད་
ཀྱི་གསལ་བ་ལས་ཐ་དད་པའི་དུས་ཞེས་བྱ་བ་གྲུབ་ན་ནི་ཚད་ལྡན་པ་ཞེས་བྱ་བ་ལ་་་་
ཡང་གྲུབ་པ་ཡིན་ན། དུས་ཞེས་བྱ་བ་ནི་གྲུབ་པ་མེད་དེ་ཕྱི་རོལ་བས་བརྟག་པའི་
དུས་དང༌། རང་གི་སྡེ་བས་བརྟགས་པའི་དུས་མི་འཐད་པའི་ཕྱིར་རོ་ཞེས་བྱ་བ་སྟེ།
དེ་ལ་ཕ་རོལ་པོས་བརྟགས་པ་མི་འཐད་པ་ལ། ཐེར་ཟུག་ཏུ་གནས་པ་ཡིན་ན་ནི་
བསལ་ཚད་དང་ལྡན་པས་དུས་སྤྱི་འཛིན་ཅིང་རྟོགས་སོ། །དུས་ནི་ཐེར་ཟུཏུ་་་་་
གནས་པས་འཇིག་པ་ཡིན་པའི་ཕྱིར་གསལ་ལ་ཚད་དང་ལྡན་པས་འཛིན་པར་མི་་་་་
ནུས་སོ་ཞེས་བསྟན་པ་ནི་མི་ནུས་དུས་སུ་འཛིན་མི་བྱེད་ཅེས་བྱ་བའི་འགྲེལ་བ་དང་་་་
བཅས་པའོ། །ཐེར་ཟུག་ཏུ་གནས་པའི་དུས་གསལ་བ་ཚད་དང་ལྡན་པ་འཛིན་པ་མ་
མཐོང་ངོ་ཞེས་སྟོན་པ་ནི་ཅི་སྟེ་ཡང་ཞེས་པའི་བརྒལ་ལན་ནོ། །འདུས་བྱས་དང་་
འདུས་མ་བྱས་པའི་རང་བཞིན་གྱི་དུས་གནས་པ་མེད་དོ་ཞེས་སྟོན་པ་ནི་གཞན་ཡང་་
ཞེས་བྱ་བ་ལ་སོགས་པའོ། །རང་གི་སྡེ་བ་ཕུང་པོ་ལ་སོགས་པ་ལས་བཏགས་པའི་
དུས་མི་འཐད་པར་སྟོན་པ་ལ། དང་པོ་འདིར་ཞེས་བྱ་བ་ལ་སོགས་པའི་རྒོལ་བ་
བཀོད་ནས་བརྗོད་པར་བྱ་སྟེ་ཞེས་བྱ་བ་ལ་སོགས་པས་ལན་སྟོན་པ་ཡང་གལ་ཏེ་་་་་་
དུས་ནི་མངོན་སྡེ་ན་དེ་ཞེས་བྱ་བ་ལ་སོགས་པས་རྗེས་འགྲོ་བརྗོད་ནས། དངོས་མེད་
༣༦༤

༄༅། །རབ་བྱེད་ཉི་ཤུ་པ།
དུས་ནི་ག་ལ་ཡོད་ཅེས་པས་ལྡོག་པ་བརྗོད་པ་སྟེ། དེས་ན་ཕྱེད་དང་པོས་ཕྱོགས་སྔ་
མ་བསྟན་ལ། ཕྱེད་ཕྱི་མས་བསྟན་པ་ཡིན་ནོ། །གསུམ་པ་ལུང་དང་སྦྱར་བ་ནི་བཅོམ་
ལྡན་འདས་ཀྱིས་ཀྱང་ཞེས་བྱ་བ་ལ་སོགས་པའོ། །དུས་བརྟག་པ་རྫོགས་སོ།། །།
༈ རྒྱུ་དང་འབྲས་བུ་བརྟག་པའི་དང་པོ་རྒོལ་བ་ནི་འདིར་དུས་ནི་ཡོད་པ་ཡིན་ཏེ་ཞེས་
བྱ་བ་ལ་སོགས་པའོ། །ལན་ལ་གསུམ། དང་པོ་འབྲས་བུའི་རང་བཞིན་རྒྱུ་འ
སྐྱེས་པར་སྟོན་ཏེ། འདི་ལ་ཡང་ལྔ་ཚོགས་པ་ལས་མ་སྐྱེས་པ་དང་། རྒྱུ་ལས་མ་སྐྱེས་
པ་དང༌། ཚོགས་པ་དང་དུས་མཉམ་པ་ལས་མ་སྐྱེས་པ་དང་། ཚོགས་པ་ཕྱི་མ་ལས་
མ་སྐྱེས་པ་འབྲས་བུ་དང་ཐ་མི་དད་ཀྱི་རྒྱུ་ལས་མ་སྐྱེས་པའོ། །ཚོགས་པ་ལས་མ་
སྐྱེས་པ་ལ་བཞི། འབྲས་བུ་ཡོད་པ་བསྐྱེད་བྱ་མ་ཡིན་པ་དང༌། མེད་པ་སྐྱེ་མི་སྲིད་པ་
དང༌། འབྲས་བུ་ཡོད་ན་མ་དམིགས་པ་དང༌། མེད་ན་རྒྱུ་མ་ཡིན་པ་དང་མཚུངས་
པའོ། །ཡོད་པ་བསྐྱེད་བྱ་མ་ཡིན་པ་ནི་བརྗོད་པར་བྱ་སྟེ་ཞེས་བྱ་བ་ལ་སོགས་པའོ། །
མེད་པ་སྐྱེ་བ་མི་སྲིད་པ་ནི་ཅི་སྟེ་ཚོགས་པ་ལ་ཞེས་བྱ་བ་ལ་སོགས་པའོ། །འབྲས་བུ་
ཡོད་པ་མ་དམིགས་པ་ནི་གཞན་ཡང་། ཞེས་བྱ་བ་ལ་སོགས་པས་མ་དམིགས་པས་
རྒྱུ་མེད་དོ་ཞེས་བྱ་བའོ། །ཅི་སྟེ་ཞེས་བྱ་བ་ལ་སོགས་པས་ཤིན་ཏུ་ཕྲ་བ་དང༌། ཤིན་
ཏུ་ཉེ་བ་ལ་སོགས་པ་དང༌། ཕ་རབ་དང༌། མིག་སྨན་གྱི་ཐུར་མ་ལ་སོགས་པ་དང༌།
གོ་རིམ་བཞིན་དུ་སྦྱར་བ་མ་ངེས་པའི་ཡུལ་དུ་བཞག་ནས། དེ་དང་འདྲ་བར་འབྲས་
བུ་ཡང་རྒྱུ་ལ་ཡོད་མེད་ཀྱི་མ་དམིགས་པ་ལ་འགལ་བ་མེད་དོ། །ཞེས་རྒོལ་བ་ལ།
རྒྱུ་ལས་འབྲས་བུ་མེད་པ་ལས་བཟློག་ནས་ཡོད་པར་འདོད་ལ། རྗེས་སུ་དཔག་པ་
ལས་སོགས་པས་དམིགས་པར་ཡང་འདོད་པས་ཡིད་ཆེས་ལ། དམིགས་པས་ཁྱབ་
པས་ལྡོག་པའི་ཁྱབ་པ་གྲུབ་པས། མ་དམིགས་པ་མེད་ཅེས་རྗེས་སུ་འགྲོ་བ་ཡང་་
༣༦༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཁྱབ་པ་གྲུབ་པ་ཞེས་བྱ་བ་ནི་ལན་གྱི་དགོས་པའོ། །ཅི་སྟེ་ཡང་ཞེས་པས་རྒྱུ་ཚོགས་
པ་ལས་འབྲས་བུ་ཡོད་པར་རྗེས་སུ་དཔག་པར་གྲུབ་པས་ཡོད་པ་ཡིན་ལ། དེས་ན་
རྒྱུ་ལ་འབྲས་བུ་མེད་པའི་ཕྱིར་ཞེས་བྱ་བ་ཡིན་ན་ནི་མ་གྲུབ་མ་དམིགས་པའི་ཕྱིར་་་་་
ཞེས་བྱ་བ་ཡིན་ན་མ་ངེས་སོ་ཞེས་སེམས་པའོ། །ལན་ནི་སླ་བར་ཟད་དོ། །མེད་པ་
སྒྲུབ་པར་མི་འདོད་པ་ནི་ཅི་སྟེ་ཡང་ཞེས་པའི་བརྒལ་ལན་ནོ། །མེད་ན་རྒྱུ་མ་ཡིན་པ་
དང་མཚུངས་པ་ནི་ཅི་སྟེ་ཚོགས་པ་ཞེས་བྱ་བ་ལ་སོགས་པའོ། །རྒྱུ་ལས་མ་སྐྱེས་པ་ནི་
འདིར་ཞེས་བྱ་བ་ལ་སོགས་པས་ས་བོན་ལ་སོགས་པའི་རྒྱུས། མྱུ་གུ་ལ་སོགས་པའི་
འབྲས་བུ་ལ་རྒྱུ་བྱིན་ནས་འགག་པ་ཡིན་པས། རྒྱུ་བྱིན་པའི་འབྲས་བུ་མྱུ་གུ་སྐྱེས་ན་
ཡང་མི་འགགས་པ་ཡིན་པས་རྒྱུ་ལས་འབྲས་བུ་མེད་པའི་ཕྱོགས་ལ་བརྗོད་པའི་ཉེས་
པ་ལས་གྲོལ་ལ། རྒྱུའི་ཆ་གཅིག་འགོག་པས་དངོས་པོ་མེད་པ་ལ། འབྲས་བུ་མེད་
པ་ཡིན་པས་རྒྱུ་ལ་འབྲས་བུ་ཡོད་པའི་ཕྱོགས་ལ་བརྗོད་པའི་ཉེས་པ་ལས་གྲོལ་ལོ་་་་་
ཞེས་རྒོལ་བའི་ལན་ལ་གཉིས། ཕྱོགས་གཅིག་འགགས་ན་གཉིས་སུ་ཐལ་བ་དང༌།
ཐམས་ཅད་འགགས་ན་འབྲས་བུ་རྒྱུ་མེད་པར་ཐལ་ཏེ། དེ་ཡང་བརྗོད་པར་བྱ་སྟེ་
ཞེས་བྱ་བ་ལ་སོགས་པ་དང༌། ཅི་སྟེ་ཞེས་བྱ་བ་ལ་སོགས་པ་དང་རིམ་པ་བཞིན་ནོ།།
ཚོགས་པ་དུས་མཉམ་པ་མ་སྐྱེས་པ་ནི་འདིར་ཞེས་བྱ་བ་ལ་སོགས་པའི་བརྒལ་ལན་་་་
གྱིས་བསྟན་ཏོ། །ཚོགས་པ་ཕྱི་མ་ལས་མ་སྐྱེས་པ་ནི་འདིར་ཞེས་བྱ་བ་ལ་སོགས་་
པས་བྱེ་བྲག་ཏུ་སྨྲ་བ་ན་རེ། འབྲས་བུ་རྫས་ཀྱི་རང་བཞིན་འདས་པ་དང་མ་འོངས་པ་
ན་ཡོད་པ་ཡིན་ལ། མ་འོངས་པའི་རྒྱུ་དང་རྐྱེན་གྱི་ཚོགས་པ་ནི་ད་ལྟར་བའི་གནས་
སྐབས་སུ་སྐྱེད་པར་བྱེད་དེ། དེའི་ཕྱིར་མ་འོངས་པའི་ཚོགས་པ་ཁོ་ན་སྐྱེད་པར་་་་
འདོད་པས་དུས་མཉམ་པ་ལས་བརྗོད་པའི་ཉེས་པ་ལས་གྲོལ་ལོ། །ཞེས་རྒོལ་བ་ལ་
༣༦༦

༄༅། །རབ་བྱེད་ཉི་ཤུ་པ།
ལན་བཏབ་པས་བསྟན་ཏོ། །འབྲས་བུ་ཐ་མི་དད་པའི་རྒྱུ་ལས་མ་སྐྱེས་པ་ནི་གཞན་
དག་ནི་ཞེས་བྱ་བ་ལ་སོགས་པས་བརྒལ་བ་ལ་ལན་བཏབ་པས་བསྙད་དོ། །དེ་བས་
ན་ཐམས་ཅད་ཀྱི་བསྡུ་བའི་དོན་ནི་འབྲས་བུའོ། །རང་གི་ངོ་བོ་རྒྱུ་ལས་སྐྱེས་པ་ཡིན་
ན་ནི་འབྲས་བུ་ལྟོས་ནས་རྒྱུ་དང་རྐྱེན་དུ་བཞག་པས་འབྲས་བུ་འབྱུང་བའི་ལྷན་ཅིག་་་
བྱེད་པའི་རྐྱེན་ཡིན་པའི་ཕྱིར་རོ་ཞེས་བྱ་བ་ཡང་འགྲུབ་པར་འགྱུར་ན། ཇི་སྐད་་་
བཤད་པའི་ཚུལ་གྱིས་ཚོགས་པ་ལས་མ་སྐྱེས་པ་ལ་སོགས་པའི་འབྲས་བུའི་ངོ་བོ་རྒྱུ་
ལས་མ་སྐྱེས་པས་མ་གྲུབ་པས་དེ་ལ་ལྟོས་ནས་བཞག་པའི་རྐྱེན་དང་རྐྱེན་གྱི་རང་་་་་
བཞིན་མ་གྲུབ་ལ། དེ་མ་གྲུབ་ན་ནི་འབྲས་བུ་འབྱུང་བའི་རྒྱུ་དང་རྐྱེན་ཡིན་པའི་ཕྱིར་
ཞེས་བྱ་བ་གྲུབ་པར་མི་འགྱུར་རོ་ཞེས་བྱ་བའོ། །ད་ནི་གཉིས་པ་རྒྱུས་འབྲས་བུ་མི་
སྐྱེད་པ་ལ་ཡང༌། རྒྱུ་འབྲས་བུ་སྐྱེད་བྱེད་མ་ཡིན་པ་དང་། འབྲས་བུའི་ངོ་བོ་སྐྱེད་བྱེད་
མ་ཡིན་པར་སྟོན་ཏེ། དང་པོ་ལ་ཡང་དྲུག དགག་པ་དང་། གནས་སྐྱེད་བྱེད་མ་ཡིན་
པ་དང་། འབྲས་བུ་མཐོང་བ་དང་མ་མཐོང་བ་སྐྱེད་བྱེད་མ་ཡིན་པ་དང་། མ་ཕྲད་པ་
དང་ཕྲད་པ་སྐྱེད་བྱེད་མ་ཡིན་པ་དང་། འབྲས་བུ་སྟོང་པ་དང་མི་སྟོང་པ་སྐྱེད་བྱེད་མ་
ཡིན་པ་དང་། འབྲས་བུ་གཅིག་དང་ཐ་དད་སྐྱེད་བྱེད་མ་ཡིན་པ་དང་། འབྲས་བུའི་
ངོ་བོ་ཡོད་པ་དང་མེད་པ་སྐྱེད་བྱེད་མ་ཡིན་པའོ། །འགགས་པ་སྐྱེད་བྱེད་མ་ཡིན་པ་
ཡང་འགགས་པ་འབྲས་བུ་སྐྱེས་པའི་སྐྱེད་བྱེད་མ་ཡིན་ནོ་ཞེས་སྟོན་པ་ནི་གཞན་ཡང་
ཞེས་བྱ་བ་ལ་སོགས་པའི་མ་འབྲེལ་བ་མི་འཐད་པ་སྟེ། དེ་ཡང་ཅི་སྟེ་ཡང་ཞེས་བྱ་བ་
ལ་སོགས་པའི་བརྒལ་ལན་དང་། འོན་ཏེ་ཞེས་བྱ་བ་ལ་སོགས་པའི་བརྒལ་ལན་
དང༌། གྲངས་བཞིན་ནོ། །འབྲས་བུ་མཐོང་བ་དང་མ་མཐོང་བའི་རྒྱུ་སྐྱེད་བྱེད་མ་
ཡིན་པ་ཡང་རྒྱུས་འབྲས་བུ་མཐོང་བ་དང་མ་མཐོང་བ་མེད་པས་སྐྱེད་བྱེད་མ་ཡིན་ནོ་་
༣༦༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཞེས་སྟོན་པ་ནི་གཞན་ཡང་ཞེས་བྱ་བ་ལ་སོགས་པའོ། །མཐོང་བ་མི་སྲིད་པ་སྤང་བ་
ལ་ཡང་མཐོང་བ་མི་སྲིད་པས་ཀྱང་མི་གནོད་པ་དང༌། མཐོང་བ་སྲིད་པའོ། །མཐོང་
བ་མི་སྲིད་ཀྱང་མི་གནོད་པ་ནི་ཅི་སྟེ་ཞེས་བྱ་བ་དྲི་བ་བཀོད་ནས་དེ་འདྲ་བ་དམིགས་་་་
པ་ནི་དབང་པོའི་བྱེད་པ་པོ་ཡོད་པ་ལ་འཐད་ཀྱི་དབང་པོ་མེད་པའི་ས་བོན་ལ་་
སོགས་པ་ལ་མི་སྲིད་པ་མ་ཡིན་ནམ། དེས་ན་མཐོང་བ་མ་མཐོང་བའི་བརྟག་པ་མི་
འོས་སོ་ཞེས་རྒོལ་བ་ལ་ལན་བཏབ་པར་བསྟན་ཏོ། །རྒྱུ་ལ་མཐོང་བ་དང་མ་མཐོང་
བ་མི་སྲིད་པ་ནི་ཁོ་བོ་ཅག་ནི་ཞེས་བྱ་བ་ལ་སོགས་པ་སྟེ། འགྲོ་བའི་བྱེད་པ་པོ་བློ་
དང་ལྡན་པའི་དབང་ཕྱུག་ཏུ་བརྟག་པ་དང་། ས་བོན་ལ་སོགས་པ་ལ་དབང་པོ་དང་
ལྡན་པར་བརྟགས་པ་ལ་མཐོང་ནས་སམ། མ་མཐོང་བར་སྐྱེད་པ་ཞེས་པའི་བརྟག་
པ་འབྱུང་བ་ཡིན་པས་ན་རྟོག་པ་རྣམས་ལ་ནི་ཐལ་བ་ལྡོག་པ་མེད་པ་ཡིན་ནོ་ཞེས་་་་་་
ཚིག་༼བཅོ་ལྔའོ། །མཆན།༽བཅོའོ། །ཕ་རོལ་པོ་དག་གི་འགྲོ་བ་ལ་སོགས་པ་བྱེད་པ་པོ་
དབང་ཕྱུག་བློ་དང་ལྡན་པས་སྐྱེད་པ་ཡིན་ནོ་ཞེས་བརྗོད་པས་རྒྱུ་དང་དབང་ཕྱུག་ལ་་
སོགས་པ་ལ་མཐོང་བ་ཡོད་པ་ཡིན་ལ། ས་བོན་ལ་སོགས་པ་ལ་དབང་པོ་ཡོད་པར་
བརྗོད་པས་མཐོང་བ་ཡོད་པ་ཡིན་ནོ་ཞེས་བརྟགས་པས་མཐོང་བ་ཡོད་པར་འདོད་་་་
པའི་སྒྲོ་འདོགས་དངོས་སུ་ཡོད་པར་འདོད་ཀྱི་ཞར་ལ་ལྡོག་པར་མི་འདོད་དོ་ཞེས་བྱ་
བའོ། །མ་ཕྲད་པ་དང་ཕྲད་པའི་རྒྱུ་སྐྱེད་བྱེད་མ་ཡིན་ཡང་འབྲས་བུ་འདས་པ་དུས་
གསུམ་གྱི་རྒྱུ་དང་མ་ཕྲད་པ་དང༌། ད་ལྟར་བ་དུས་གསུམ་གྱི་རྒྱུ་དང་མ་ཕྲད་པ་དང༌།
མ་འོངས་པ་དུས་གསུམ་གྱི་རྒྱུ་དང་མ་ཕྲད་པ་དང་། དོན་བསྡུ་བ་དང་། ཕྲད་པ་
དགག་པ་དང་ལྔས་སྟོན་ཏེ། དེ་ཡང་རིམ་པ་བཞིན་དུ་གཞན་ཡང་ཞེས་པ་དང༌། ཅི་
ལྟར་འབྲས་བུ་འདས་པ་ཞེས་པ་དང་༌། ད་ནི་ཞེས་པ་དང༌། གང་གི་ཚེ་ཞེས་པ་དང༌།
༣༦༨

༄༅། །རབ་བྱེད་ཉི་ཤུ་པ།
ཅི་སྟེ་ཕྲད་པ་ཞེས་བྱ་བ་ལ་སོགས་པས་སྟོན་ནོ། །འབྲས་བུ་སྟོང་པ་དང་མི་སྟོང་པ་ལ་
ཡང་རྒྱུ་སྐྱེད་བྱེད་མ་ཡིན་པ་དང༌། འབྲས་བུ་བསྐྱེད་བྱ་མ་ཡིན་པ་དང༌། གཉིས་ཀྱིས་
སྟོན་ཏེ། དེ་ཡང་གཞན་ཡང་ཞེས་པ་དང༌། འབྲས་བུ་གང་ཞིག་ཅེས་བྱ་བ་ལ་སོགས་
པས་རིམ་པ་བཞིན་དུ་བརྗོད་དོ། །འབྲས་བུ་གཅིག་དང་ཐ་དད་པའི་རྒྱུ་སྐྱེད་བྱེད་མ་
ཡིན་པ་ལ་ཡང་གཉིས་ཏེ། དམ་བཅའ་དང་འཐད་པའོ། །དེ་ཡང་གཞན་ཡང་ཞེས་
པ་དང་འདི་ནི་དམ་བཅའ་བ་ལ་སོགས་པ་རིམ་པ་བཞིན་ནོ། །འབྲས་བུའི་ངོ་བོ་སྐྱེད་
བྱེད་མ་ཡིན་པ་ལ་གསུམ་སྦྱོར་བ་མེད་པ་དང༌། དེའི་སྒྲུབ་བྱེད་དགག་པ་དང༌།
ཚོགས་པ་སྦྱོར་བ་པོ་ཡིན་པ་དགག་པའོ། །སྦྱོར་བ་པོ་མེད་པ་ནི་གཞན་ཡང་ཞེས་བྱ་
བ་ལ་སོགས་པ་སྟེ། འདིའི་དོན་ནི་འབྲས་བུ་ངོ་བོ་ཉིད་ཀྱིས་ཡོད་པ་སྐྱེད་བྱེད་མ་་
ཡིན་ལ། མེད་པ་ཡང་མ་ཡིན་ནོ་ཞེས་བྱ་བ་འདི་ལ་གཟུགས་བརྙན་མེད་ཀྱང་སྐྱེ་བ་
བཞིན་དུ་མེད་པ་སྐྱེ་བ་ལ་འགལ་བ་མེད་དོ། །ཞེས་མ་ངེས་པར་བརྗོད་པ་ནི་མ་ཡིན་
ཏེ༑ མ་ངེས་ཀྱང་ཁོ་བོ་ཅག་ལ་མི་གནོད་དོ་ཞེས་སྟོན་པ་ནི་མ་ངེས་པར་འགྱུར་མོད་་་་
ཅེས་བྱ་བ་ལ་སོགས་པའོ། །མ་ངེས་པ་ཉིད་མེད་པར་སྟོན་པ་ནི་རང་བཞིན་དང་་
བཅས་པའི་ཞེས་བྱ་བ་ལ་སོགས་པའོ། །གལ་ཏེ་འོ་ན་རྒྱུས་སྐྱེད་པར་བྱེད་ན་འབྲས་
བུ་སྟོང་པའམ་མི་སྟོང་བ་སྐྱེད་ཅེས་བྱ་བ་བརྟག་པའི་གོང་དུ་བརྗོད་པ་དང་། རྒྱུས་ངོ་
བོ་ཉིད་ཀྱིས་ཡོད་པའམ་མེད་པ་སྐྱེད་ཅེས་བྱ་བའི་བརྟག་པ་འདི་ཁྱད་པར་མེད་པ་མ་
ཡིན་ནམ། ཡང་ཅིའི་ཕྱིར་གློ་བུར་དུ་བརྗོད་ཅེ་ན། དེ་ལ་སྔར་ནི་ཞེས་པ་ལ་སོགས་
པ་སྨོས་ཏེ། དེའི་དགོས་པ་ནི་གོང་དུ་ས་བོན་ལ་སོགས་པའི་རྒྱུ་རྣམས་དངོས་སུ་མྱུ་
གུ་ལ་སོགས་པའི་འབྲས་བུ་བྱེད་པ་པོ་མ་ཡིན་ཏེ། མྱུ་གུས་སྟོང་བ་དང་མི་སྟོང་བའི་
ས་བོན་བྱེད་པ་པོར་མི་འཐད་པའི་ཕྱིར་རོ་ཞེས་བསྟན་པ་ཡིན་ལ། འདི་ནི་མྱུ་གུ་སྐྱེ་
༣༦༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཞེས་པའི་བྱ་བའི་བྱེད་པ་པོ་ནི་མྱུ་གུ་ཉིད་ཡིན། བྱེད་པ་པོ་མྱུ་གུ་ལ་སྦྱོར་བ་བྱེད་པ་
ནི༑ སོ་བོན་ལ་སོགས་པ་ཡིན་ན་སྦྱོར་བ་པོ་ས་བོན་ལ་སོགས་པས་སྦྱར་བར་བྱ་བ་
མྱུ་གུ་ལ་སོགས་པ་ངོ་བོ་ཉིད་ཀྱིས་ཡོད་པའམ། མེད་པ་སྐྱེད་ཅེས་བརྟགས་པས་སྦྱོར་
བ་པོ་མེད་པར་བསྟན་པ་ཉིད་ཡིན་པས་ཁྱད་པར་ཆེའོ་ཞེས་བསྟན་པ་ཡིན་ནོ། །དེའི་
སྒྲུབ་བྱེད་དགག་པ་ནི་འདིར་ཞེས་བྱ་བ་ལ་སོགས་པས་རྒྱུ་རྐྱེན་ཡོད་པས་སྦྱོར་བ་པོ་་་
ཡོད་དོ་ཞེས་རྒོལ་བ་ལ། རྒྱུ་རྐྱེན་མེད་པར་བསྟན་ནས། ཅི་སྟེ་ཡང་ཞེས་བྱ་བ་ལ་
སོགས་པས་འབྲས་བུ་ཡོད་པ་རྒྱུ་རྐྱེན་ཡོད་ལ། རྒྱུ་རྐྱེན་ཡོད་པས་ཀྱང་སྦྱོར་བ་པོ་
གྲུབ་བོ་ཞེས་རྒོལ་བ་ལ། འབྲས་བུ་ཡང་མེད་དོ་ཞེས་བསྟན་ཏོ། །ཚོགས་པ་སྦྱོར་བ་
པོ་ཡིན་པ་དགག་པ་ནི་འདིར་ཞེས་བྱ་བ་ལ་སོགས་པས་རྒོལ་བ་སྔོན་དུ་བཏང་ནས་་་
བསྟན་ཏོ། །འདི་ཡི་དོན་ནི་ཚོགས་པ་སྦྱར་བ་པོ་ཡིན་ནོ་ཞེས་གང་བརྗོད་པ་ཅི་འདྲ་
བའི་སྦྱོར་བ་པོ་ཡིན། ཅི་བདག་ཉིད་ཀྱིས་བདག་ཉིད་སྐྱེད་པའི་ཚོགས་པའམ། འོན་
ཏེ་སྐྱེད་པ་མ་ཡིན་པའི་ཚོགས་པ་ཡིན། དང་པོ་ལྟར་ན་རང་གི་ངོ་བོ་མ་གྲུབ་པའམ།
གྲུབ་པ་ཞིག་ཡིན། མ་གྲུབ་པའི་ཚོགས་པས་ནི་མྱུ་གུ་ལ་སྦྱོར་བར་མི་ནུས་སོ།།གྲུབ་
པའི་ཚོགས་པ་ཡང་བདག་ཉིད་ལ་བྱེད་པ་འགལ་བ་དང༌། དོན་མེད་པས་བདག་
ཉིད་ཀྱིས་བདག་ཉིད་སྐྱེད་པར་མི་ནུས་སོ། །བདག་ཉིད་ཀྱིས་མ་བསྐྱེད་པའི་ཚོགས་
པ་ཡང་བདག་ཉིད་སྐྱེད་པར་མི་ནུས་པའི་ས་བོན་ལ་སོགས་པ་ཚོགས་པའི་སྦྱོར་བ་་་
པོས། མྱུ་གུ་ལ་སོགས་པ་སྐྱེད་པར་ཅི་ལྟར་འགྱུར་ཏེ། དཔེར་ན་མོ་གཤམ་གྱི་བུ་
སྐྱེད་པའི་སྦྱོར་བ་པོ་མ་ཡིན་པ་བཞིན་ནོ་ཞེས་བྱ་བའོ། །སྦྱོར་བ་པོ་ཡིན་པས་བཀག་
པས་འབྲས་བུ་བཀག་པས་འབྲས་བུ་བཀག་མོད་ཀྱི། ཚོགས་པ་ཉིད་བཀག་པས་
ཚོགས་པའི་འབྲས་བུ་སྦྱོར་བ་པོ་གྲུབ་བོ་ཞེས་ཅི་སྟེ་ཡང་ཞེས་བྱ་བ་ལ་སོགས་པས་་་་་་
༣༧༠

༄༅། །རབ་བྱེད་ཉེར་གཅིག་པ།
རྒོལ་བ་ལ། ཚོགས་པ་ཉིད་ཀྱང་མ་གྲུབ་བོ་ཞེས་བསྟན་པ་ཡིན་ནོ། །དེ་བས་ན་
ཐམས་ཅད་ཀྱིས་དོན་འདི་བསྟན་པ་ཡིན་ཏེ། རྒྱུ་ས་བོན་ལ་སོགས་པ་མྱུ་གུ་ལ་་་་་
སོགས་པའི་སྐྱེད་བྱེད་ཡིན་ན་ནི་འབྲས་བུ་ལ་ལྟོས་ནས་རྒྱུ་དང་རྐྱེན་གཞན་དུ་བསྟན་
པས། ལྷན་ཅིག་བྱེད་པའི་རྐྱེན་ཡིན་པའི་ཕྱིར་རོ་ཞེས་བྱ་བ་ཡང་གྲུབ་པ་ཡིན་པས་
ན༑ ས་བོན་ལ་སོགས་པ་འགགས་པ་དང༌། གནས་པ་ལ་སོགས་པ་ཅི་སྐད་བཤད་
པའི་ཚུལ་གྱིས་སྐྱེད་བྱེད་མ་ཡིན་པར་བསྟན་པས་འབྲས་བུ་མེད་པའི་ཕྱིར། དེ་ལ་
ལྟོས་ནས་གཞག་པའི་རྒྱུ་རྐྱེན་མེད་པ་ན་ལྷན་ཅིག་བྱེད་པའི་རྐྱེན་ཡིན་པའི་ཕྱིར།
ཞེས་བྱ་བ་འགྲུབ་པར་ག་ལ་འགྱུར་ཞེས་བྱ་བའོ། །གསུམ་པ་ལུང་དང་སྦྱར་བ་ནི་
འཕགས་པ་རྒྱ་ཆེར་རོལ་པའི་མདོ་ཞེས་བྱ་བའོ། །རྒྱུ་དང་འབྲས་བུ་ཡི་བཤད་པ་
རྫོགས་སོ།། །།
༈ འབྱུང་བ་དང་འཇིག་པ་ལ་རྒོལ་བ་དང་ལན་ལས། རྒོལ་བ་ནི་འདིར་དུས་ནི་རང་
བཞིན་གྱིས་ཡོད་པ་ཡིན་ཏེ་ཞེས་བྱ་བ་ལ་སོགས་པའོ། །ལན་ལ་དོན་དྲུག་གིས་སྟོན
པ་ལས། དང་པོ་ལྷན་ཅིག་དང་ལྷན་ཅིག་མ་ཡིན་པ་མེད་པར་སྟོན་ཏེ། འདི་ལ་ཡང་
དམ་བཅའ་བ་དང་འཐད་པ་གཉིས་ལས་དམ་བཅའ་བ་ནི་བརྗོད་པར་བྱ་སྟེ་ཞེས་བྱ་་
བ་ལ་སོགས་པའོ། །འཐད་པ་ལ་གཉིས། འཇིག་པ་མེད་པ་དང༌། འབྱུང་བ་མེད་
པའི་འཐད་པའོ། །དང་པོ་ལ་ཡང་འབྱུང་བ་མེད་པར་མེད་པ་དང༌། ལྷན་ཅིག་ཏུ་
མེད་པ་དང་གཉིས་ཏེ། དེ་ཡང་ཅི་ལྟར་ཞེ་ན་ཞེས་པ་དང༌། ད་ནི་ཞེས་པ་དང་རིམ་པ་
བཞིན་ནོ། །འབྱུང་བ་མེད་པའི་འཐད་པ་ལ་གཉིས། འཇིག་པ་མེད་པར་མེད་པ་དང་
ལྷན་ཅིག་ཏུ་མེད་པའོ། །དང་པོ་ནི་གང་གི་ཚེ་ཞེས་བྱ་བ་ལ་སོགས་པས་བརྗོད་དོ། །
འོ་ན་དེ་ལྟར་འབྱུང་བ་དང་འཇིག་པ་མེད་པར་མེད་པས་འབྱུང་བ་དང་འཇིག་པ་མེད་
༣༧༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ན་ཁྱོད་ལ་ཡང་ཉེས་པ་མཚུངས་པ་མ་ཡིན་ནམ་ཞེ་ན། འདི་དག་གི་དཔྱད་པ་ཞེས་བྱ་
བ་ལ་སོགས་པ་སྨོས་སོ། །དེ་ལྟར་འདུས་བྱས་ཀུན་རྫོབ་པའི་སྐྱེ་འཇིག་དྲི་ཟའི་གྲོང་
ཁྱེར་དང་འདྲ་བས་འདིར་མི་འཆད་པ། འདུས་བྱས་བརྟག་པར་མ་བཤད་པ་གང་
ཞིག་ཞེས་བྱ་བ་ལ་སོགས་པས་བཤད་པ་ཡིན་ནོ། །དེ་ལྟར་དཔྱད་པའི་ལྷག་མ་འདི་
གོང་དུ་འཇིག་པ་འགོག་པ་ན་ཅིའི་ཕྱིར་མ་བཤད་ཅེ་ན། བདེན་མོད་ཀྱི་འོན་ཀྱང་
ཀུན་རྫོབ་ཏུ་འཇིག་པ་ཁས་བླངས་ཤིང་སྐྱེ་བ་ཁས་བླངས་པ་ལ། གཞན་དག་འཇིག་
པ་རྒྱུ་དང་བཅས་པར་གྲུབ་པའི་གཏན་ཚིགས་ལ་དགྲ་བཅོམ་པ་ཐ་མའི་སེམས་ཀྱིས་
སྐད་ཅིག་མ་གཅིག་ལ་རྒྱུ་འབྲས་ཀྱི་རྣམ་པར་གཞག་པ་མི་འཐད་པས། རྒྱུ་མེད་ཀྱང་
ཐ་མའི་སེམས་འཇིག་པས་འདུས་བྱས་ཡིན་པའི་རྟགས་མ་ངེས་པར་བརྗོད་པ་དང༌།
སྐྱེ་བ་སྒྲུབ་པ་ལ་དཔེ་མེད་པར་བརྗོད་པའི་ཉེས་པ་ཐུན་མོང་དུ་བསལ་བར་འདོད་་་་་
ནས་འདིར་སྤྱད་པར་མཛད་དོ་ཞེས་བྱ་བའོ། །གང་ཡང་ཞེས་བྱ་བ་ལ་སོགས་པས་ནི་
ཕ་རོལ་པོ་འཇིག་པ་རྒྱུ་མེད་པར་སྒྲུབ་པར་འདོད་ནས་འཇིག་པ་ལ་རྒྱུ་གཞན་མེད་་་་་
དེ༑ འཇིག་པ་ལ་འཇིག་པ་གཞན་མེད་པའི་ཕྱིར་རོ་ཞེས་བྱ་བའི་སྒྲུབ་པ་བཀོད་པ་
འདིས་ནི། འཇིག་པ་ལ་འཇིག་པའི་རྒྱུ་གཞན་མེད་པ་ལྟར་འཇིག་པ་གཞན་མེད་
པས་འཇིག་པ་འདུས་བྱས་ཀྱི་མཚན་ཉིད་མ་ཡིན་པ་དང༌། འཇིག་པ་འདུས་བྱས་ཀྱི་
ཕུང་པོར་མ་འདུས་པ་དང་པ། འཇིག་པ་རྟེན་འབྲེལ་མ་ཡིན་པ་ལ་སོགས་པ་དང་།
ཤེས་པ་ལ་ཤེས་པ་གཞན་མེད་པས་ཡུལ་མི་འཛིན་པར་ཐལ་བར་འགྱུར་རོ་ཞེས་བྱ་་་་
བ་སྟེ། དེ་ལྟར་ན་འདིས་ནི་ཀུན་རྫོབ་ཏུ་དྲི་ཟའི་གྲོང་ཁྱེར་ལ་སོགས་པ་ལྟར། འཇིག་
པ་རྒྱུ་དང་ལྡན་པར་ཁས་བླངས་པ་ལ། རྒྱུ་མེད་པར་སྨྲས་པས་གནོད་པ་བསལ་
ཡིན་ནོ། ལྷན་ཅིག་མེད་པ་ནི་ད་ནི་ཞེས་བྱ་བ་ལ་སོགས་པས་བསྙད་དོ། །དེ་ལྟར་
༣༧༢

༄༅། །རབ་བྱེད་ཉེར་གཅིག་པ།
དམ་བཅའ་བས་འབྱུང་འཇིག་ལྷན་ཅིག་དང་ལྷན་ཅིག་མ་ཡིན་པར་མེད་པར་བསྟན་་
ནས། བརྗོད་བྱ་ཡིན་པས་འབྱུང་འཇིག་ཡོད་པར་སྒྲུབ་པ་མ་ངེས་པར་བརྗོད་ཅིང༌།
ལྷན་ཅིག་དང་ལྷན་ཅིག་མ་ཡིན་པ་མ་རྟོགས་པར་འབྱུང་འཇིག་མེད་དོ་ཞེས་སྟོན་པ་་
ནི༑ ཅི་སྟེ་ཞེས་བྱ་བ་ལ་སོགས་པའི་བརྒལ་བ་དང་ལན་ནོ། །གཉིས་པ་ཟད་པ་དང་
མ་ཟད་པ་ལ་འབྱུང་འཇིག་མེད་པར་སྟོན་པ་ལ་གཉིས། འབྱུང་འཇིག་དགག་པ་་
དང༌། ཁྱབ་པ་བསྒྲུབ་པའོ། །དང་པོ་ནི་གཞན་ཡང་ཞེས་པ་ལ་སོགས་པ་སྟེ། དེ་ལ་
དངོས་པོ་ཟད་པའི་ཆོས་ཅན་ནི་ཟད་ཅིང་མི་གནས་པའི་ཕྱིར་མི་རྟག་པའོ། །མ་ཟད་
པའི་ཆོས་ཅན་ནི་རྟག་པའོ། །ཁྱབ་པ་བསྒྲུབ་པ་ནི་འདིར་ཞེས་བྱ་བ་ལ་སོགས་པས་
ཟད་པ་དང་མ་ཟད་པའི་ཆོས་ཅན་ལ་འབྱུང་འཇིག་མེད་མོད། །འབྱུང་བ་དང་འཇིག་
པ་ཡོད་པ་ལ་དགའ་བ་ཅི་ཡོད་དེ། འབྱུང་བ་དང་འཇིག་པ་ཆོས་ཅན་དངོས་པོར་
གྱུར་པ་ལ་རྟེན་པའི་ཕྱིར་རོ་ཞེས་རྒོལ་བའི་ལན་ལ། དང་པོ་སློབ་དཔོན་ཟླ་བ་་་་་
གྲགས་པ་རང་ཉིད་ཀྱི་ལུགས་ནི་བརྗོད་པ་ཞེས་བྱ་བ་ལ་སོགས་པའོ། །སློབ་དཔོན་
ལེགས་ལྡན་བྱེད་ཀྱི་ལུགས་ནི་གཞན་དག་ནི་ཞེས་པ་ནས་རྣམ་པར་འཆད་དོ་ཞེས་་་་་
པའི་བར་རོ། །གསུམ་པ་མི་སྟོང་པ་དང་སྟོང་པ་ལ་འབྱུང་འཇིག་མེད་པར་བརྗོད་པ་
ནི་འདིར་ཞེས་བྱ་བ་ལ་སོགས་པ་སྟེ། མི་སྟོང་བ་རྟག་པ་ལ་བྱ་བ་མེད་པས་དོན་བྱེད་
ནུས་པའི་དངོས་པོ་མེད་པ་སྟེ། དེས་ན་ཉེན་མེད་པའོ། །བཞི་པ་གཅིག་དང་ཐ་དད་
པར་འབྱུང་འཇིག་མེད་པ་ལ་ཡང་འབྱུང་འཇིག་དགག་པ་ནི་གཞན་ཡང་ཞེས་པ་ལ་་་་
སོགས་པའོ། །མཐོང་བ་མ་ངེས་པ་ལ་གཉིས་ཏེ། དྲི་ཟའི་གྲོང་ཁྱེར་ལ་སོགས་པ་མ་
ངེས་པ་དང༌། འབྱུང་འཇིག་རྒྱུ་ལས་མ་སྐྱེས་པའོ། །དྲི་ཟའི་གྲོང་ཁྱེར་ལ་སོགས་པས་
མ་ངེས་པ་ནི་ཅི་སྟེ་ཞིབ་མོ། ཞེས་བྱ་བ་ལ་སོགས་པས་རྒོལ་བ་སྔོན་དུ་བཏང་བས་
༣༧༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
བསྙད་དོ། །འབྱུང་འཇིག་རྒྱུ་ལས་མ་སྐྱེས་པ་ནི་ཅི་སྟེ་འབྱུང་བ་དང་འཇིག་པ་ཞེས་བྱ་
བ་ལ་སོགས་པའི་རྒོལ་བ་སྔོན་དུ་བཏང་བས་བསྟན་ཏོ། །འདི་ལྟར་དངོས་པོ་ཞེས་
བྱ་བ་ནི་འབྱུང་བ་ཡིན་ལ། དངོས་པོ་མེད་པ་ནི་འཇིག་པ་སྟེ། དེ་བས་ན་འབྱུང་བ་
དང་། དངོས་པོ་དང་། འཇིག་པ་དང༌། དངོས་པོ་མེད་པ་ནི་དངོས་པོ་དང་དངོས་པོ་
མེད་པའི་རྒྱུ་ལས་མེད་པའི་ཕྱིར་རང་བཞིན་མེད་པ་ཡིན་ལ། རང་བཞིན་མེད་པ་
ལས་འབྱུང་བ་དང་འཇིག་པ་མཐོང་བ་ནི་རབ་རིབ་ཅན་གྱིས་དམིགས་པ་ལྟར་མེད་་
པ་མཐོང་བ་ཡིན་ནོ། །ལྔ་པ་རྟེན་མེད་པས་འབྱུང་འཇིག་མེད་པ་ལ་ཡང༌། གཉིས་ཀ་
མེད་པ་དང་། རྟེན་དངོས་པོ་མེད་པའི་གཉིས་ཀ་མེད་པ་ནི་རྣམ་པ་གཅིག་ཏུ་ན་ཞེས་
བྱ་བ་ལ་སོགས་པ་སྟེ། འདིར་ནི་འབྱུང་བ་དང་འཇིག་པའི་དངོས་པོ་མེད་པ། དངོས་
པོ་དང་དངོས་པོ་མེད་པ་གཉིས་ཀའི་༼འདིའི་མཚམས་ནས་རབ་བྱེད་ཉེར་གཅིག་པའི་མཇུག་དང་
རབ་བྱེད་ཉེར་གཉིས་པ་དང་རབ་བྱེད་ཉེར་གསུམ་པའི་དབུ་བཅས་ཆད་ཡོད་པ་འདྲ་བས་མ་ཕྱི་རྙེད་ན་འདིར་
བཙུད་དགོས།༽གཞན་ཡང་ཞེས་པ་དང་། བདག་ནི་མེད་མོད་ཉོན་མོངས་པ་མེད་པར་
ཅི་ལྟར་འགྱུར་ཞེས། ཅི་སྟེ་ཞེས་བྱ་བའི་བརྒལ་པ་དང་ལན་གྱིས་དྲང་བཞིན་དུ་་་་
བསྟན་ཏོ། །སེམས་རྟེན་མ་ཡིན་པ་ནི་འདིར་ཞེས་བྱ་བ་ལ་སོགས་པའི་རྒོལ་བ་སྔོན་
དུ་བཏང་ནས་སྟོན་ཏེ། འདོད་ཆགས་ལ་སོགས་པའི་ཉོན་མོངས་པ་སེམས་ལ་ཅི་
ལྟར་མེད་པ་དང༌། སེམས་ཅི་ལྟར་ཉོན་མོངས་པ་ལ་ཅི་ལྟར་མེད་པ་གཞན་ལས་་
གསལ་ལོ། །གཉིས་པ་སྒྲུབ་བྱེད་དགག་པ་ལ་བཞི། རྒྱུ་མ་གྲུབ་པ་དང་། དམིགས་
པ་མ་གྲུབ་པ་དང༌། རྒྱུ་མ་གྲུབ་པའི་འཐད་པ་དང༌། སྤོང་པའི་ཐབས་ཚོལ་བའི་མ་
གྲུབ་པའོ། །རྒྱུ་མ་གྲུབ་པ་ནི་འདིར་ཞེས་བྱ་བ་ལ་སོགས་པས་རྒོལ་བ་སྔོན་དུ་བཏང་
བས་སོ། །དམིགས་པ་ནི་འདིར་ཞེས་བྱ་བ་ལ་སོགས་པའི་བརྒལ་ལན་གྱིས་བསྙད་
༣༧༩

༄༅། །རབ་བྱེད་ཉེར་གསུམ་པ།
དོ༑ ༑རྒྱུ་མ་གྲུབ་པའི་འཐད་པ་ལ་གཉིས། སྡུག་མི་སྡུག་མ་གྲུབ་པ་དང༌། ཕྱིན་ཅི་
ལོག་མ་གྲུབ་པའོ། །དང་པོ་ལ་གཉིས། རྟེན་ཕྱིན་ཅི་ལོག་ཡིན་པ་དང༌། ཕན་ཚུན་
བརྟེན་པའོ། །རྟེན་ཕྱིན་ཅི་ལོག་ཡིན་པ་ནི་གང་གི་ཚེ་ཞེས་བྱ་བ་ལ་སོགས་པའོ། །
ཕན་ཚུན་བརྟེན་པ་ལ་གཉིས། སྡུག་པ་མ་གྲུབ་པ་དང༌། མི་སྡུག་པ་མ་གྲུབ་པ་སྟེ།
དེ་ཡང་རྟེན་ལོང་བ་ཉིད་ཡིན་པས་ཞེས་བྱ་བ་ལ་སོགས་པ་དང་། དེ་ནི་ཞེས་བྱ་བ་ལ་
སོགས་པས་རིམ་པ་བཞིན་དུ་བརྗོད་དོ། །དེ་ལྟར་སྡུག་པ་དང་མི་སྡུག་པའི་རྒྱུ་མ་
གྲུབ་པས་འདོད་ཆགས་དང་ཞེ་སྡང་ཡང་མ་གྲུབ་བོ་ཞེས་སྐབས་ཀྱི་དོན་ལ་སྦྱར་བ་་་་
ནི་གང་གི་ཕྱིར་ཞེས་བྱ་བ་ལ་སོགས་པའོ། །ཕྱིན་ཅི་ལོག་མ་གྲུབ་པ་ལ་ཡང༌། ཕྱིན་
ཅི་ལོག་རང་བཞིན་མེད་པ་དང༌། སྒྲུབ་བྱེད་མ་གྲུབ་པ་དང༌། ཕྱིན་ཅི་ལོག་གཞག་པ་
མི་འཐད་པ་དང་དོན་ལ་སྦྱར་བའོ། །རང་བཞིན་མེད་པ་ཡང་ཕྱིན་ཅི་ལོག་གི་ཡུལ་
མེད་པ་དང༌། ཡུལ་ཅན་མེད་པའོ། །ཡུལ་མེད་པ་ནི་ད་ནི་ཞེས་བྱ་བ་ལ་སོགས་པ་
སྟེ༑ འདིའི་དགོས་པ་ནི་རྟག་པ་ལས་ཟློག་པ་མི་རྟག་པ་ཞེས་བྱ་བ་གྲུབ་ན་ནི། དེ་
ལས་བཟློག་པའི་ཕྱིར་མི་རྟག་པ་ཕྱིན་ཅི་ལོག་ཏུ་འགྱུར་ན། ཆོས་ཐམས་ཅད་སྟོང་པ་
ཉིད་དུ་བརྟག་པ་མེད་པ་བཞིན་དུ་མི་རྟག་པ་ཡང་མེད་པས་དེ་ལ་ལྟོས་ནས་བཞག་་་་་
པའི་ཕྱིན་ཅི་ལོག་རྟག་པ་ཡང་མེད་དོ་ཞེས་བྱ་བ་སྟེ། ཕྱིན་ཅི་ལོག་གཞན་ལ་ཡང་
སྦྱར་བར་བྱའོ། །ཡུལ་ཅན་མེད་པ་ནི་གཞན་ཡང་ཞེས་བྱ་བ་ལ་སོགས་པ་སྟེ། འདིའི་
དོན་ནི་རྟག་གོ་སྙམ་པའི་ཤེས་པ་ཤེས་བྱ་རྟག་པ་དང་མ་འབྲེལ་བས་ཕྱིན་ཅི་ལོག་གི་
ཤེས་རབ་བཞག་པ་ནི། ཕྱིན་ཅི་མ་ལོག་པའི་ཤེས་པ་མི་རྟག་གོ་སྙམ་པའི་གྲུབ་ལ་
ལྟོས་པ་ཡིན་ན། ཆོས་ཐམས་ཅད་སྤྲོས་པ་དང་བྲལ་བ་ལ་མི་རྟག་པ་མེད་པས་མི་
རྟག་གོ་སྙམ་པའི་ཤེས་པ་ཡང་ཤེས་བྱ་དང་མ་འབྲེལ་བའི་ཕྱིར་ཕྱིན་ཅི་མ་ལོག་པར་་
༣༧༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
མེད་པས། དེ་ལ་ལྟོས་ནས་བཞག་པའི་ཕྱིན་ཅི་ལོག་པའི་ཤེས་པ་ཡང་མེད་དོ་ཞེས་
པའོ། །དེ་ལྟར་ཕྱིན་ཅི་ལོག་ཡུལ་དང་ཡུལ་ཅན་མེད་པར་བརྗོད་པ་ཉིད་ལུང་དང་
སྦྱར་བ་ནི། དེ་ཉིད་ཀྱི་ཕྱིར་བཅོམ་ལྡན་འདས་ཀྱིས་ཞེས་བྱ་བ་ལ་སོགས་པའོ། །
སྒྲུབ་བྱེད་མ་གྲུབ་པ་ལ་གཉིས། འཛིན་པ་མ་གྲུབ་པ་དང༌། ཕྱིན་ཅི་ལོག་མ་གྲུབ་
པའོ། །དང་པོ་ནི་འདིར་ཞེས་བྱ་བ་ལ་སོགས་པས་རྟག་པ་དང་། མི་རྟག་པ་ལ་
སོགས་པའི་ཁྱད་པར་བཀག་མོད་ཀྱི། དེ་ལྟ་ན་ཡང་འཛིན་པ་ནི་མ་བཀག་པའི་ཕྱིར་
བྱ་བས་བྱེད་པ་དང༌། བྱེད་པ་པོ་དང་། ལས་ཕན་པའི་ཕྱིར་འཛིན་པ་བྱ་བ་ཡོད་པའི་
ཕྱིར་ཕྱིན་ཅི་ལོག་ཡོད་དོ་ཞེས་བྱ་བ་བརྒལ་བ་སྔོན་དུ་བཏང་ནས་སྟོན་ནོ། །ཕྱིན་ཅི་
ལོག་མ་གྲུབ་པ་ནི་འདིར་ཞེས་བྱ་བ་ལ་སོགས་པ་རྒོལ་བ་སྔོན་དུ་བཏང་ནས་སྟོན་པ་་.
ལ་ཡང་འཛིན་པ་མེད་པ་དང༌། དུས་གསུམ་དུ་མེད་པ་དང༌། སྐྱེ་བ་མེད་པས་ཕྱིན་ཅི་
ལོག་དང་ལྡན་པ་མ་གྲུབ་པ་སྟེ། དེ་ཡང་བརྗོད་པར་བྱ་སྟེ་ཞེས་པ་དང༌། དེ་ཡང་
གལ་ཏེ་ཞེས་པ་དང་། གཞན་ཡང་ཞེས་བྱ་བ་ལ་སོགས་པས་རིམ་པ་བཞིན་ནོ། །
ཕྱིན་ཅི་ལོག་གཞག་པ་མི་འཐད་པ་ཡང་ཡོད་པ་དང་མེད་པ་ཕྱིན་ཅི་ལོག་ཏུ་གཞག་་་་
པ་མི་འཐད་པ་སྟེ། དེ་དག་ཀྱང་ཅི་སྟེ་ཡང་ཞེས་པ་དང༌། ཅི་སྟེ་མེད་ན་ནི་ཞེས་བྱ་བ་
ལ་སོགས་པས་རིམ་པ་བཞིན་དུའོ། །སྐབས་ཀྱི་དོན་ལ་སྦྱར་བ་ནི་ཅི་སྐད་བཤད་
པའི་ཞེས་བྱ་བ་ལ་སོགས་པའོ། །སྤོང་པའི་ཐབས་ཚོལ་བ་མ་གྲུབ་པ་ནི་འདིར་ཞེས་
བྱ་བ་ལ་སོགས་པས་མ་རིག་པ་སྤྱོང་བའི་ཐབས་བདག་མེད་པ་ཚོལ་བའི་ཕྱིར་མ་་་་་་
རིག་པ་ཡོད་ལ། དེ་བཞིན་དུ་འདོད་ཆགས་དང༌། ཞེ་སྡང་ཡང་ཡོད་དོ་ཞེས་རྒོལ་
བའི་ལན་ཡང་ཉོན་མོངས་པ་ཡོད་པ་མི་སྤོང་བ་དང༌། མེད་པ་མི་སྤོང་བས་སྤོང་བ་
མེད་པའི་ཕྱིར་ཐབས་ཚོལ་བའི་ཕྱིར་རོ། །ཞེས་བྱ་བ་མ་གྲུབ་པར་སྟོན་པ་སྟེ། དེ་
༣༧༦

༄༅། །རབ་བྱེད་ཉེར་བཞི་པ།
ཡང་རིམ་པ་བཞིན་དུ་བརྗོད་པར་བྱ་སྟེ་ཞེས་པ་དང༌། ཅི་སྟེ་རང་བཞིན་གྱིས་མེད་་་་
ཞེས་བྱ་བ་ལ་སོགས་པས་བསྟན་ཏོ། །གསུམ་པ་ལུང་དང་སྦྱར་བ་ནི་ཅི་སྐད་དུ་ཞེས་
པ་ལ་སོགས་པས་བསྟན་ཏོ། །ཕྱིན་ཅི་ལོག་བརྟག་པ་རྫོགས་སོ།། །།
༈ ཧ་ཅང་ཐལ་བ་སྤང་བ་ལ་གཉིས། བདེན་པ་བརྟག་པ་དང༌། མྱ་ངན་ལས་འདས་
པ་བརྟག་པའོ།།བདེན་པ་བཞི་བརྟག་པ་ལ་གཉིས། བརྒལ་པ་དང་། ལན་ནོ། །
རྒོལ་བ་ནི་འདིར་ཞེས་བྱ་བ་ལ་སོགས་པས་དེ་ལྟར་ཆོས་ཐམས་ཅད་སྟོང་པ་ཉིད་་
ཡིན་ན། འོ་ན་ནི་འབྱུང་བ་དང་འཇིག་པ་མེད་པས་འཕགས་པའི་བདེན་པ་བཞི་མེད་
པར་ཐལ་བར་འགྱུར་འགྱུར་རོ། །དེ་ལྟར་ན་ནི་ཡོངས་སུ་ཤེས་པ་ལ་སོགས་པ་མེད་
པར་ཐལ་བར་འགྱུར་རོ། །ཀུན་ཏུ་སྦྱོར་བ་ནི་རྗེས་སུ་ཆགས་པ་དང་ཁོང་ཁྲོ་བ་དང་
ཐེ་ཚོམ་གྱི་ཀུན་ཏུ་སྦྱོར་བའོ། །དེ་ལྟ་ན་ནི་འབྲས་བུ་མེད་པར་འགྱུར་ཏེ། སོ་སོའི་སྐྱེ་
བོ་འཆིང་བ་མཐའ་དག་དང་མ་བྲལ་བ་མཐར་གྱིས་སློབ་པའི་གང་ཟག་འགའ་ཞིག་་་
གིས་འདོད་པའི་ཁམས་ཀྱི་ཕྲ་རྒྱས་སྤོང་བ་བར་ཆད་མེད་པའི་ལམ་གྱིས་བསྡུས་པ་་་་་
དང་། རྣམ་པར་གྲོལ་བའི་ལམ་གྱིས་བསྡུས་པ་བཟོད་པ་དང་ཤེས་པའི་སྐད་ཅིག་
མའི་རྗེས་ལ། ཁམས་གོང་མའི་མཐོང་བར་སྤང་བར་བྱ་བའི་སྤོང་བ་ཤེས་པའི་་་་
བཟོད་པ་དང༌། རྗེས་སུ་ཤེས་པ་གཉིས་བར་ཆད་མེད་པའི་ལམ་དང༌། རྣམ་པར་
གྲོལ་བའི་ལམ་གྱིས་བསྡུས་པ་འབྱུང་སྟེ། དེ་བས་ན་བར་ཆད་མེད་པའི་ལམ་གྱིས་
བསྡུས་པའི་སྐད་ཅིག་མ་བརྒྱད་ཀྱིས་ཐོབ་པ། བདེན་པ་བཞིའི་མཐོང་བས་སྤང་བར་
བྱ་བའི་ཕྲ་རྒྱས་བརྒྱད་རྩ་བརྒྱད་སྤངས་པ་ཅི་སྙེད་པ་དེ་སྙེད་ཀྱི་བྲལ་བའི་རྫས་ཐོབ་་་་
པ་ཞེས་བྱ་བ། རྣམ་པར་གྲོལ་བའི་ལམ་གྱིས་བསྡུས་པའི་སྐད་ཅིག་མ་བདུན་དང༌།
ལམ་ལ་རྗེས་སུ་ཤེས་པའི་བཟོད་པའི་བར་ནི་མཐོང་བའི་ལམ་སྐད་ཅིག་མ་བཅོ་་་་
༣༧༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ལྔའི་བདག་ཉིད་རྒྱུན་དུ་ཞུགས་པའི་འབྲས་བུ་ལ་ཞུགས་པ་ཡིན་ལ། བྲལ་བའི་རྫས་
རྣམས་བསྡོམས་པ་ལ་རྗེས་སུ་ཤེས་པ་སྐད་ཅིག་མ་བཅུ་དྲུག་གི་བདག་ཉིད་རྣམ་པར་
གྲོལ་བའི་ལམ་གྱིས་བསྡུས་པ་ནི་རྒྱུན་དུ་ཞུགས་པའི་འབྲས་བུ་ལ་གནས་པ་སྟེ།
དཔེར་ན་རྒྱ་མཚོར་འཇུག་པའི་ཐབས་རྐུ་བོ་ལ་སོགས་པའི་རྒྱུན་ལ་ཞུགས་པ་ལ་་་་་་་
རྒྱུན་དུ་ཞུགས་པ་ཞེས་བརྗོད་པ་དེ་བཞིན་དུ། མྱ་ངན་ལས་འདས་པ་རྒྱ་མཚོ་དང་
འདྲ་བར་ཞུགས་པའི་ཐབས་སྐད་ཅིག་མ་བཅོ་ལྔ་དང་བཅུ་དྲུག་ལ་གནས་པ་ལ།
ཞུགས་པ་དང་གནས་པ་ཞེས་བརྗོད་དོ། །རྣམ་པར་གྲོལ་བའི་ལམ་གྱིས་བསྡུས་པའི་
སྐད་ཅིག་མ་བདུན་ལ་མཐོང་བས་ན་མཐོང་བའི་ལམ་ཞེས་བྱ་བ་དེ་བཞིན་དུ། ཡང་
མ་མཐོང་བ་མཐོང་བའི་མཚན་ཉིད་དང་ལྡན་པའི་བར་ཆད་མེད་པའི་སྐད་ཅིག
བརྒྱད་ཀྱི་བར་ན་གནས་པས་མཐོང་བའི་ལམ་ཞེས་བྱ་སྟེ། མ་མཐོང་བ་མཐོང་བ་
དང༌། བར་ན་གནས་པ་ཞེས་བྱ་བ་མཚན་ཉིད་དུ་སྨྲ་བའི་ཕྱིར་རོ། །བསྒོམ་པས་སྤང་
བར་བྱ་བ་ཡང་ཁམས་གསུམ་གྱི་ཕྲ་རྒྱས་བཅུ་གཅིག་ཏུ་དྲིལ་ནས། ཆུང་ངུ་དང༌།
འབྲིང་དང༌། ཆེན་པོར་འགྱུར་ལ། ཆུང་ངུའི་ཆུང་ངུ་ལ་སོགས་པའི་དབྱེ་བས་ཕྱེ་ན་
དགུར་འགྱུར་ཏེ། དགུའི་རྣམ་པས་ཕྱེ་བས་དགུ་ཕྲག་དགུར་འགྱུར་བ་ཡིན་ཏེ།
གཉེན་པོ་བར་ཆད་མེད་པ་དང་རྣམ་པར་གྲོལ་བའི་ལམ་གྱི་སྐད་ཅིག་ཀྱང་དེ་བཞིན་
དུ་ཡོད་མོད་ཀྱི། འདིར་དགུ་ཕྲག་དགུའི་རྣམ་པར་དབྱེ་བ་མ་བྱས་པར་ཆུང་ངུའི་ཆུང་
ངུ་ལ་སོགས་པ་དགུའི་གཉེན་པོར་བར་ཆད་མེད་པ་དང༌། རྣམ་པར་གྲོལ་བའི་ལམ་
ཆེན་པོའི་ཆེན་པོ་ལ་སོགས་པའི་དབྱེ་བས་དགུ་དགུར་འགྱུར་ཏེ། དེ་བས་ན་གཉེན་
པོ་ཆེན་པོའི་ཆེན་པོ་ལ་སོགས་པས་མི་མཐུན་པའི་ཕྱོགས་ཆུང་ངུའི་ཆུང་ངུ་ལ་སོགས་
པ་སྤོང་ངོ༌། །ཞེས་སྤྱིར་བཞག་ནས། ཞི་སོགས་རགས་སོགས་ཀྱི་རྣམ་པར་བསྒོམ་
༣༧༨

༄༅། །རབ་བྱེད་ཉེར་བཞི་པ།
པ་ལ་སོགས་པའི་འཇིག་རྟེན་པའི་འདོད་པའི་ཁམས་ཀྱི་བསྒོམ་པས་སྤང་བར་བྱ་བ་
སྤངས་པ་འདོད་ཆགས་དང་བྲལ་བ་སྔོན་དུ་འགྲོ་བའི་གང་ཟག་འགའ་ཞིག་མཐོང་་་་་
བའི་ལམ་སྐད་ཅིག་བཅོ་ལྔའི་བདག་ཉིད་བྲལ་བའོ། །ཐོབ་པ་དེ་རྙེད་པ་དང་མི་་
མཐུན་པའི་ཕྱོགས་འབྲིང་གི་འབྲིང་། གཉེན་པོ་བར་ཆད་མེད་པའི་ལམ་གྱིས་འབྲིང་
གི་འབྲིང་གིས་སྤངས་པ་ནི་ལན་ཅིག་ཕྱིར་འོང་བ་ལ་ཞུགས་པ་ཞེས་བྱ་ལ། མི་་་་
མཐུན་པའི་ཕྱོགས་འབྲིང་གི་ཆུང་ངུ་གཉེན་པོ་རྣམ་པར་གྲོལ་བའི་ལམ་གྱི་སྐད་ཅིག་་
འབྲིང་གི་ཆེན་པོས་སྤངས་པས་ཕྲ་རྒྱས་བརྒྱད་ཅུ་རྩ་བརྒྱད་དང་བྲལ་བའི་རྫས་་་་
འབྲས་བུ་བསྡོམས་པ་ལམ་ལ་རྗེས་སུ་ཤེས་པའི་སྐད་ཅིག་ནི་ཕྱིར་མི་འོང་བ་་་་
འབྲས་བུ་ལ་གནས་པ་ཞེས་བྱ་སྟེ། དེ་ལྟར་ན་བསྒོམ་པས་སྤང་པར་བྱ་བ་དྲུག་མཐོང་
ལམ་མ་སྐྱེས་པར་སྤངས་ཀྱང་ཆུང་ངུའི་ཆེན་པོ་དང༌། འབྲིང་དང༌། ཆུང་ངུ་མ་སྤངས་
པར་འདོད་པའི་ཁམས་སུ་སླར་སྐྱེས་ནས། དེ་ནས་མྱ་ངན་ལས་འདའ་བས་ལན་
ཅིག་ཕྱིར་འོང་བའི་འབྲས་བུ་དང་། གནས་པ་ཞེས་བྱ་བའོ། །ཕལ་ཆེར་འདོད་
ཆགས་དང་བྲལ་བ་འགའ་ཞིག་གིས་མཐོང་བའི་ལམ་མ་སྐྱེས་པའི་སྔོན་རོལ་་་་་་་་་
འཇིག་རྟེན་པའི་ལམ་གྱིས་འདོད་པའི་ཁམས་ཀྱི་བསྒོམ་པས་སྤང་བར་བྱ་བ་རྒྱུའམ།
སྲིད་པའི་རྩེ་མོ་མན་ཅད་ཀྱི་སྒོམ་པས་སྤང་བར་བྱ་བ་སྤང་པས། མཐོང་བས་སྤང་
པར་བྱ་བ་མཐོང་བའི་ལམ་སྐད་ཅིག་བཅོ་ལྔའི་བདག་ཉིད་ཅན་ལ་རྗེས་སུ་ཤེས་པའི་
བཟོད་པ་ཡན་ཅད་ནི་ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་ཞེས་བྱ་ལ།
རྣམ་པར་གྲོལ་བའི་ལམ་གྱི་སྐད་ཅིག་མ་ལམ་ལ་ཆོས་ཤེས་པའི་བཅུ་དྲུག་པ་བྲལ་་་་་་
བའི་ཐོབ་པ་དེ་རྙེད་ཀྱི་འབྲས་བུ་བསྡོམས་པ་ནི་ཕྱིར་མི་འོང་བའི་འབྲས་བུ་ལ་་་་་་་་་
གནས་པ་ཞེས་བྱའོ། །དེ་བས་ན་མཐར་གྱིས་པ་དང༌། འདོད་ཆགས་དང་བྲལ་བ་
༣༧༩

༄༅། །ཚིག་གསལ་གྱི་དཀའ་གནད་བཤད་པ་བཞུགས།
སྔོན་དུ་འགྲོ་བ་དང། ཕལ་ཆེར་འདོད་ཆགས་དང་བྲལ་བའི་གང་ཟག་གསུམ། ངེས་
པ་མེད་པར་མཐོང་བའི་ལམ་བསྐྱེད་ནས་མཐོང་བས་སྤང་བར་བྱ་བ་སྤོང་པའི་དབང་
དུ་བྱས་ནས་ཞུགས་པ་གསུམ་དང༌། འབྲས་བུ་གསུམ་དུ་ཞུགས་པ་ཉིད་ཡིན་པས།
མཐོང་བའི་ལམ་གྱི་འབྲས་བུ་ཡིན་པར་ཤེས་པར་བྱའོ། །དགྲ་བཅོམ་པའི་འབྲས་བུ་
ལ་ཞུགས་པ་དང་གནས་པ་ནི་རིམ་པ་བཞིན་དུ་བསྒོམ་པའི་ལམ་གྱི་རང་ན་་་་་་་་
དང་། འབྲས་བུ་ཡིན་པར་རིག་པར་བྱ་སྟེ། གཟུགས་དང་གཟུགས་མེད་པའི་བསྒོམ་
པས་སྤྲང་བར་བྱ་བ་ཕྲ་རྒྱས་དྲུག་གཅིག་ཏུ་དྲིལ་བ་ཉིད་ཆུང་ངུའི་ཆུང་ངུ་ལ་སོགས་་་་་་
པའི་རབ་ཏུ་དབྱེ་བ་དགུ་བར་ཆད་མེད་པའི་ལམ་གྱིས་སྤྲངས་པའི་འབྲས་བུ་ལ་་་་་་
ཞུགས་པ་ཡིན་ལ། བྲལ་བ་དེ་སྙེད་བསྡོམས་པ་རྣམ་པར་གྲོལ་བའི་ལམ་གྱིས་་་་
བསྡུས་པའི་སྐད་ཅིག་ནི་འབྲས་བུ་ལ་གནས་པ་ཡིན་ནོ། །དེ་བས་ན་འདིར་སྐབས
ཀྱི་དོན་ནི་འབྲས་བུ་མེད་པ་དང༌། གནས་པ་མེད་པ་དང༌། ཞུགས་པ་མེད་པ་དང༌།
གང་ཟག་བརྒྱད་མེད་པ་དང༌། དགེ་འདུན་མེད་པ་དང༌། ཆོས་མེད་པ་དང་། སངས་
རྒྱས་མེད་པ་དང༌། ཆོས་དང་ཆོས་མ་ཡིན་པ་མེད་པ་དང༌། ཐ་སྙད་མེད་པར་ཐལ་བ་
ཞེས་སེམས་པའོ། །ལན་ལ་བཞི། དབུ་མ་པ་ལ་ཉེས་པ་མེད་པ་དང༌། ཡོན་ཏན་
དང་འབྲེལ་བ་དང༌། དངོས་པོར་འཛིན་པ་ལ་ཉེས་པ་དགོད་པ་དང་། ལུང་དང་སྦྱར་
བའོ། །ཉེས་པ་མེད་པ་ལ་གསུམ། མདོར་བསྟན་པ་དང༌། རྒྱས་པར་བཤད་པ་དང༌།
དོན་བསྡུ་བའོ། །མདོར་བསྟན་ནི་དེ་ལ་བཤད་པ་ཞེས་བྱ་བ་ལ་སོགས་པས་སྟོང་པ་
ཉིད་ཀྱི་དོན་དང༌། དགོས་པ་དང༌། སྒྲ་འཇུག་པའི་རྒྱུ་མཚན་མི་ཤེས་པས་དབུ་མ་པ་
ལ་ཉེས་པ་བརྗོད་དོ་ཞེས་བྱ་བས་བསྟན་ཏོ། །རྒྱས་པར་བཤད་པ་ལ་བཞི། བདེན་
པ་གཉིས་ཀྱི་རྣམ་གཞག་དང༌། ཀུན་རྫོབ་བསྟན་པའི་དགོས་པ་སྟོང་པ་ཉིད་ཁོ་ནར་
༣༨༠

༄༅། །རབ་བྱེད་ཉེར་བཞི་པ།
སྨྲ་བ་སྨད་པ་དང༌། སྟོང་པ་མི་རྟོགས་པར་དགོངས་ནས་མ་བསྟན་པའོ། །དེ་ཡང་
རིམ་པ་ལྟར་ཁོ་བོ་ཅག་ལ་ཞེས་པ་དང༌། འདིར་ཞེས་པའི་བརྒལ་ལན་དང་། དེའི་
ཕྱིར་དེ་ལྟར་ཞེས་པ་དང༌། ཆོས་འདི་ལེགས་པར་བཟུང་གྱུར་ནས་ཞེས་པའི་རྐང་བ་
གཉིས་ཀྱིས་སྟོང་པ་ཉིད་ཀྱི་དོན་དངོས་པོར་བཟུང་ན་འགྱུར་བ་མེད་པས་ཉེས་པ་་་་་་་
བརྗོད་པ་ཡིན་ལ། ཕྱི་མ་རྐང་པ་གཉིས་ཀྱིས་དངོས་པོར་འཛིན་པ་ལ་ཆད་པར་ལྟ་བ་
ཡང་འབྱུང་བ་ཡིན་ནོ་ཞེས་ཉེས་སྐྱོན་བརྗོད་པ་ཡིན་ནོ། །གང་གི་ཕྱིར་དེ་ལྟར་ཞེས་
བྱ་བ་ལ་སོགས་པས་བསྟན་ཏོ། །དོན་བསྡུ་བ་ནི་དེའི་ཕྱིར་དེ་ལྟར་ཞེས་བྱ་བ་ལ་་
སོགས་པའོ། །ཡོན་ཏན་དང་འབྲེལ་བ་ནི་ཁོ་བོ་ཅག་གི་ཕྱོགས་ལ་ཞེས་བྱ་བ་ལ་་
སོགས་པའོ། །དངོས་པོར་འཛིན་པ་ལ་ཉེས་པ་དགོད་པ་ལ་གསུམ། མདོར་བསྟན་
པ་དང༌། རྒྱས་པར་བཤད་པ་དང༌། དོན་བསྡུ་བའོ། །དང་པོ་ནི་དེའི་ཕྱིར་ཁོ་བོ་ཅག་
གི་ཕྱོགས་ཞེས་བྱ་བ་ལ་སོགས་པའོ། །རྒྱས་པ་ལ་ལྔ། རྣམ་གཞག་མི་འཐད་པ་དང༌།
བདེན་པ་མི་འཐད་པ་དང་། སངས་རྒྱས་དང་བྱང་ཆུབ་མི་འཐད་པ་དང༌། ཆོས་དང་
ཆོས་མ་ཡིན་པ་དང༌། ཐ་སྙད་མི་འཐད་པའོ། །དེའི་དང་པོ་ལ་ཡང་བཞི་སྟེ། རྒྱུ་མེད་
པར་ལྟ་བ་དང༌། འབྲས་བུ་ལ་སོགས་པ་མི་འཐད་པ་དང་། རང་ལ་མི་མཚུངས་པ་
དང༌། མི་མཚུངས་པའི་འཐད་པའོ། །དེ་ཡང་རིམ་པ་ལྟར་གང་དག་མ་དམིགས་
པས་ཞེས་པ་དང༌། རྒྱུ་མེད་པར་ཁས་ལེན་པ་ཡིན་ན་ཡང་ཞེས་པ་དང༌། ཁོ་བོ་ཅག་
ཅེས་པ་དང༌། རྣམ་པར་དཔྱད་ན་ཞེས་པ་ལ་སོགས་པས་བསྙད་དོ། །བདེན་པ་ལ་
སོགས་པ་ལ་ཡང་ལྔ། བདེན་པ་མི་འཐད་པ་དང་། ཡོངས་སུ་ཤེས་པ་མི་འཐད་པ་
དང༌། འབྲས་བུ་མི་འཐད་པ་དང༌། ཐོབ་པ་མི་འཐད་པ་དང༌། གནས་པ་དང་
ཞུགས་པ་མི་འཐད་པའོ། །དེ་ཡང་དངོས་པོ་རང་བཞིན་དང་བཅས་པ་ཁྱོད་ཀྱིས་་
༣༨༡

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཞེས་པ་དང༌། ད་ནི་ཞེས་པ་དང༌། དངོས་པོ་རང་བཞིན་དང་བཅས་པར་སྨྲ་ན་ཞེས་
པ་དང་། ཡོངས་སུ་ཤེས་པ་བཞིན་དུ་ཞེས་པ་དང༌། དེའི་ཕྱིར་ཞེས་བྱ་བ་ལ་སོགས་
པ་རིམ་པ་བཞིན་ནོ། །སངས་རྒྱས་དང་བྱང་ཆུབ་མི་འཐད་པ་ནི། རྟེན་དང་བརྟེན་པ་
མི་འཐད་པ་དང་། བྱང་ཆུབ་ཐོབ་པ་མི་འཐད་པ་དང་གཉིས་ཀྱིས་སྟོན་ཏེ། དེ་ཡང་
གཞན་ཡང་ཞེས་པ་དང༌། གཞན་ཡང་ཁྱོད་ཀྱི་ཞེས་བྱ་བ་ལ་སོགས་པས་གྲངས་་
བཞིན་དུ་བརྗོད་དོ། །ཆོས་དང་ཆོས་མ་ཡིན་པ་མི་འཐད་པ་ལ་ཡང་བྱ་བ་མི་འཐད་
པ་དང་། འབྲས་བུ་མི་འཐད་པ་དང་། འབྲས་བུ་འཐད་ན་སྟོང་བར་གྲུབ་པས་སྟོན་
ཏེ༑ དེ་ཡང་རིམ་པ་ལྟར་གཞན་ཡང་ཞེས་པ་དང་གཞན་ཡང་ཆོས་དང་ཆོས་མིན་
ཞེས་པ་དང༌། ཅི་སྟེ་ཞེས་བྱ་བ་ལ་སོགས་པས་བསྙད་དོ། །ཐ་སྙད་མི་འཐད་པ་ནི་
གཞན་ཡང་ཞེས་བྱ་བ་ལ་སོགས་པས་ཐ་སྙད་སྤྱིར་མི་འཐད་པ་བརྗོད་ནས། གཞན་
ཡང་སྟོང་པ་ཉིད་ལ་ཞེས་བྱ་བ་ལ་སོགས་པས་བྱ་བ་དང༌། བྱེད་པ་དང༌། ཐ་སྙད་མི་
འཐད་པར་བརྗོད་ཅིང་། གཞན་ཡང་རང་བཞིན་ཞེས་བྱ་བ་ལ་སོགས་པས་སྐྱེ་་་་
འགག་ལ་སོགས་པའི་ཐ་སྙད་མི་འཐད་པར་བརྗོད་དོ། །དེ་ལྟར་འཇིག་རྟེན་གྱི་ཐ
སྙད་མི་འཐད་པར་བསྟན་ནས། འཇིག་རྟེན་ལས་འདས་པའི་ཐ་སྙད་མི་འཐད་པར་
སྟོན་པ་ནི། དངོས་པོ་རང་བཞིན་དང་བཅས་པར་ཁས་ལེན་ན་ཞེས་བྱ་བ་ལ་སོགས་
པའོ། །དོན་བསྡུ་བ་ནི་དེ་ལྟར་ཞེས་བྱ་བ་ལ་སོགས་པའོ། །ལུང་དང་སྦྱར་བ་ནི་མདོ་
ལས་སོགས་པའོ། །བདེན་པ་བཞི་བརྟག་པའི་བཤད་པ་རྫོགས་སོ།། །།
༈ མྱ་ངན་ལས་འདས་པ་བརྟག་པ་ལ་བཞི་སྟེ། ཉེས་པ་སྤང་བ་དང༌། མཐའ་བཅས་
ཀྱི་མྱ་ངན་ལས་འདས་པ་དགག་པ་དང༌། བསྟན་པ་དོན་མེད་པ་སྤང་བ་དང་། ལུང་
དང་སྦྱར་བའོ། །ཉེས་པ་སྤང་བ་ལ་གཉིས། རྒོལ་བ་དང་ལན་ནོ། །རྒོལ་བ་ནི་
༣༨༢

༄༅། །རབ་བྱེད་ཉེར་ལྔ་པ།
འདིར་ཞེས་བྱ་བ་ལ་སོགས་པས་བདེན་པ་བཞི་བརྟག་པས་ཧ་ཅང་ཐལ་བ་སྤངས་པ་
ཉིད་ཀྱིས་རྒོལ་བ་འདི་ཡང་འབྱུང་བའི་དོགས་པ་བཀག་པ་ཡིན་མོད་ཀྱི་ཡོད་མེད་ལ་
སོགས་འི་མཐའ་ཐམས་ཅད་དང་བྲལ་བ་མྱ་ངན་ལས་འདས་པ་ཡིན་གྱི། ལྷག་མ་
དང་བཅས་པ་དང༌། ལྷག་མ་མེད་པ་ནི་མ་ཡིན་ནོ་ཞེས་བསྟན་པའི་ཕྱིར་ཡང་རྒོལ་བ་
འདི་བཀོད་དོ་ཞེས་བྱ་བ་ནི་ངག་གི་དོན་ནོ། །ལན་ལ་གཉིས། མཚུངས་པར་ཐལ་བ་
དང༌། མཐའ་དང་བྲལ་བར་བསྒྲུབ་པའོ། །མཚུངས་པ་གཉིས་ཐལ་བ་ནི་བརྗོད་པར་
བྱ་སྟེ་ཞེས་བྱ་བ་ལ་སོགས་པའོ། །མཐའ་དང་བྲལ་བར་བསྒྲུབ་པ་ནི་གང་ལས་དེ་
དག་ལས་ཉེས་པ་འདིར་ཐལ་བ་ཞེས་བྱ་བ་ལ་སོགས་པའོ། །དེ་དག་ལས་གཞན་
ཞེས་བྱ་བ་ནི་བྱེ་བྲག་ཏུ་སྨྲ་བ་ལས་གཞན་མདོ་སྡེ་བ་ཕྱི་རོལ་བ་རྣམ་པ་ཡིན་པར་་་་་
འདོད་པའོ། །མཐའ་བཅས་ཀྱི་མྱ་ངན་ལས་འདས་པ་དགག་པ་ལ་གཉིས། མྱ་ངན་
ལས་འདས་པ་མཐའ་དང་བྲལ་བ་དང༌། ཐུགས་སུ་ཆུད་པ་པོ་མཐའ་དང་བྲལ་བའོ།།
དང་པོ་ལ་བཞི། དངོས་པོ་དགག་པ་དང་དངོས་མེད་དགག་པ་དང་། གཉིས་ཀ་
དགག་པ་དང་གཉིས་ཀ་མ་ཡིན་པ་དགག་པའོ། །དང་པོ་ཡང་རྒ་ཤི་ཡོད་པར་ཐལ་
བ་དང་། འདུས་བྱས་སུ་ཐལ་བ་དང་། རྟེན་ཅིང་འབྲེལ་བར་འབྱུང་བར་ཐལ་བ་སྟེ།
དེ་ཡང་གང་དག་ཀུན་ཏུ་རྟོག་པ་ཞེས་པ་དང༌། གཞན་ཡང་ཞེས་པ་དང༌། གཞན་
ཡང་གལ་ཏེ་ཞེས་བྱ་བ་ལ་སོགས་པ་དང་རིམ་པ་བཞིན་དུའོ། །དངོས་པོ་མེད་པ་
དགག་པ་ཡང་དངོས་པོ་མ་གྲུབ་པས་དགག་པ་དང་། རྟེན་ཅིང་འབྲེལ་བར་འབྱུང་
བར་ཐལ་བ་དང༌། མྱ་ངན་ལས་འདས་པ་ཀུན་རྫོབ་པའི་མཚན་ཉིད་དང༌། དེ་ཉིད་
དོན་དམ་པ་དགག་པ་དང་བཞིས་སྟོན་པ་ལས། དངོས་པོ་མ་གྲུབ་པ་དགག་པ་ནི་
འདིར་ཞེས་བྱ་བ་ལ་སོགས་པས་རྒོལ་བ་སྔོན་དུ་བཏང་ནས་སྟོན་ནོ། །རྟེན་ཅིང་་
༣༨༣

༄༅། །ཚིག་གསལ་གྱི་དཀའ་གནད་བཤད་པ་བཞུགས།
འབྲེལ་བར་འབྱུང་བར་ཐལ་བ་ནི་གཞན་ཡང་ཞེས་བྱ་བ་ལ་སོགས་པའོ། །མྱ་ངན་
ལས་འདས་པ་ཀུན་རྫོབ་པ་ནི་འདིར་ཞེས་བྱ་བ་ལ་སོགས་པས་དྲི་བ་སྔོན་དུ་བཏང་་་་
བས་བསྟན་ཏོ། །འདིའི་དོན་ནི་རིང་པོ་དང་ཐུང་ངུ་བཞིན་དུ་རྒྱུ་རྐྱེན་གྱི་ཚོགས་པ་ལ་
བརྟེན་ནས་ཡོད་པ་དང་། མར་མེའི་འོད་བཞིན་དུ་རྒྱུར་བྱས་ནས་ཡོད་པས་རྟེན་ཅིང་
འབྲེལ་བར་འབྱུང་བ་ཡིན་པའི་ཕྱིར་འོང་པ་སྟེ་སྐྱེ་བ་དང་། འགྲོ་བ་སྟེ་འཇིག་པ་དག་
གཅིག་ནས་གཅིག་ཏུ་བརྒྱུད་ནས་འཁོར་བའི་བྱ་བ་ཅན་གྱི་དངོས་པོ་རྣམས་བརྫུན་་་་
པའམ། མི་བདེན་པའི་ཀུན་རྫོབ་འདི་ཉིད་ལ་བརྟེན་ནས་མ་བྱུང་བ་དང༌། རྒྱུར་བྱས་
ནས་ཡོད་པའི་དངོས་པོ་མ་ཡིན་པ་འམ། ཡང་དག་པ་དང་བྲལ་ཞིང་ལོག་པས་མྱ་
ངན་ལས་འདས་པ་ཞེས་བྱ་བའམ། ཡང་ན་འཁོར་བ་པོ་འདུ་བྱེད་ཀྱི་དངོས་པོ་སྐྱེ་བ་
འཇིག་པའི་བདག་ཉིད་ཅན་གྱི་ཀུན་རྫོབ་རྒྱུ་དང་རྐྱེན་གྱི་ཚོགས་པ་ལ་བསྟེན་ནས་་་་་
འབྱུང་བའི་ཕྱིར་བརྫུན་པའམ། མི་བདེན་པ་འདི་ཉིད་ལ་རྒྱུ་རྐྱེན་གྱི་ཚོགས་པ་ལ་
བརྟེན་ནས་མ་བྱུང་བའི་དངོས་པོའམ། ཡང་དག་པ་དང་བྲལ་ཞིང་ལོག་པས་མྱ་ངན་
ལས་འདས་པ་ཞེས་བྱ་བ་ལ། བུམ་པའི་རྫས་ལ་བུམ་པར་བཏགས་པ་དང་། ཡན་
ལག་གི་ཚོགས་ལ་ཤིང་རྟར་བཏགས་པ་དང༌། ཉེ་བར་ལེན་པའི་རྒྱུ་ལ་གང་ཟག་ཏུ་
བཏགས་པར་ཡོད་པ་ཡང་རྒྱུར་བྱས་ནས་ཡོད་པས་རྟེན་ཅིང་འབྲེལ་བར་འབྱུང་བའི་་
ཕྱིར་བརྫུན་པའམ། མི་བདེན་པའི་ཀུན་རྫོབ་ཡིན་ལ། འདི་ཉིད་ལ་རྒྱུར་བྱས་ནས་
ཡོད་པ་མ་ཡིན་པའི་དངོས་པོའམ། ཡང་དག་པ་དང་བྲལ་ཞིང་ལོག་པས་མྱ་ངན་་
ལས་འདས་པ་ཞེས་བྱའོ་ཞེས་དགོངས་པའོ། །དེ་ཉིད་དོན་དམ་པ་ཡིན་པ་དགག་པ་
ནི་གཞན་ཡང་ཞེས་བྱ་བ་ལ་སོགས་པའོ། །གཉིས་ཀ་དགག་པ་ལ་ཡང༌། གཉིས་ཀ་
ཐར་པར་ཐལ་བ་དང༌། རྟེན་འབྲེལ་དུ་ཐལ་བ་དང་། ཡོད་མེད་ཀྱི་གཉེན་པོ་ཡིན་པ་
༣༨༤

༄༅། །རབ་བྱེད་ཉེར་དྲུག་པ།
དགག་པས་སྟོན་ཏེ། དེ་རྣམས་ཀྱང་རིམ་པ་བཞིན་དུ་གང་གི་ལྟར་ན་ཞེས་པ་དང་།
གཞན་ཡང་གལ་ཏེ་ཞེས་པ་དང༌། གཞན་ཡང་ཅི་ལྟར་ཞེས་པ་དང༌། ཅི་སྟེ་ཞེས་པའི་
བརྒལ་ལན་གྱིས་བསྟན་ཏོ། །གཉིས་ཀ་མ་ཡིན་པ་དགག་པ་ཡང་། དགག་བྱ་མ་
གྲུབ་པས་དགག་པ་དང་། བསྒྲུབ་བྱ་མེད་པས་བསྟན་ཏེ། དེ་ཡང་ད་ནི་ཞེས་པ་དང༌།
གཞན་ཞེས་པས་རིམ་པ་བཞིན་དུ་བསྙད་དོ། །ཐུགས་སུ་ཆུད་པ་པོ་མཐའ་དང་བྲལ་
བ་ལ་གསུམ་ལས། གནས་གཉིས་སུ་མུ་བཞིར་མ་གྲུབ་པ་ནི་ཅི་ལྟར་མྱ་ངན་ལས་
འདས་པ་ཞེས་སོགས་ཀྱིས་བསྟན་ཏོ། །ཐ་མི་དད་པར་གྲུབ་པའི་ཕན་ཡོན་ལ་ལུང་
གི་དོན་གྲུབ་པའི་ཕན་ཡོན་ནི་གང་ཡང་བཅོམ་ལྡན་གྱིས་ཞེས་བྱ་བ་ལ་སོགས་པས་་་་
བསྙད་ལ་ལྟ་བར་གྱུར་པ་ཉིད་མེད་པའི་ཕན་ཡོན་ནི་སྔོན་དང་ཕྱི་མའི་མཐའ་ཞེས་བྱ
བ་ལ་སོགས་པས་དགག་བྱ་སྔོན་དུ་བཏང་ནས། གང་གི་ཚེ་འཁོར་བ་དང་མྱ་ངན་
ལས་འདས་པ་ཞེས་བྱ་བ་ལ་སོགས་པས་འཐད་པ་བརྗོད་པ་བསྟན་ཏོ། །བསྟན་པ་
དོན་མེད་པ་སྤང་བ་ཡང་འདོད་པ་ལ་ཐལ་བ་དང༌། ལུང་དང་སྦྱར་བས་སྟོན་ཏེ། དེ་
ཡང་འདི་ལྟར་ཞེས་བྱ་བ་ལ་སོགས་པའི་བརྒལ་ལན་དང༌། ཇི་སྐད་དུ་ཞེས་བྱ་བ་ལ་
སོགས་པས་བསྙད་དོ། །ལུང་དང་སྦྱར་བ་ནི་བཅོམ་ལྡན་འདས་ཀྱིས་ཀྱང་ཞེས་བྱ་བ་
ལ་སོགས་པའོ། །མྱ་ངན་ལས་འདས་པ་བརྟག་པའི་བཤད་པ་རྫོགས་སོ།། །།
༈ དེ་ལྟར་རྩ་བ་དང་ཕལ་བའི་སྒོ་ནས་ཁྱད་པར་བཤད་ནས་ཁྱད་པར་གྱི་གཞི་རྟེན་་་་
ཅིང་འབྲེལ་བར་འབྱུང་བ་འཆད་དོ། །འདི་ལ་གཉིས། སྲིད་པའི་ཡན་ལག་བརྟག་པ་
དང༌། ལྟ་བ་བརྟག་པའོ། །སྲིད་པའི་ཡན་བརྟག་པ་ལ་གསུམ། ལུགས་ལས་བྱུང་བ་
དང༌། ལུགས་ལས་བཟློག་པ་དང༌། ལུང་དང་སྦྱར་བ་སྟེ། དེ་རྣམས་ཀྱང་རིམ་པ་
བཞིན་དུ་གཞུང་ལས་བསྟན་པས་ཀྱང་དོན་འདི་བསྙད་དེ། ལུགས་ལས་འབྱུང་བ་ལ་
༣༨༥

༄༅། །ཚིག་གསལ་གྱི་དཀའ་གནད་བཤད་པ་བཞུགས།
ཚེ་གསུམ་གྱི་དབང་དུ་བྱས་ནས་མ་རིག་པ་དང་འདུ་བྱེད་ནི་འདས་པའི་རྒྱུས་བསྡུས་་
པ་ཡིན་ལ། རྣམ་པར་ཤེས་པ་ལ་སོགས་པ་འབྲས་བུ་ལྔ་དང༌། སྲེད་པ་ལ་སོགས་པ་
རྒྱུ་གསུམ་ནི་ཚེ་འདིའི་རྒྱུ་འབྲས་རྒྱས་པ་ཡིན་ཞིང༌། སྐྱེ་བ་དང་རྒ་ཤི་ནི་མ་འོངས་
པའི་འབྲས་བུས་བསྡུས་པ་ཡིན་ནོ། །ཀུན་ནས་ཉོན་མོངས་པ་གསུམ་གྱི་དབང་དུ་
བྱས་ན་མ་རིག་པ་དང༌། སྲེད་པ་དང༌། ལེན་པ་གསུམ་ནི་ཉོན་མོངས་པའི་ཉོན་
མོངས་པ་ཡིན་ལ། འདུ་བྱེད་དང་སྲིད་པ་ནི་ལས་ཀྱི་ཉོན་མོངས་པ་ཡིན་ཞིང་། ལྷག་
མ་བདུན་ནི་སྐྱེ་བའི་ཉོན་མོངས་པ་ཡིན་ནོ། །མིག་དང་གཟུགས་དང་དྲན་བྱེད་ལ་
བརྟེན་ནས་མིག་གི་རྣམ་པར་ཤེས་པ་སྐྱེ་ཞེས་སྦྲེལ་ལོ། །ཅི་ལྟར་སྐྱེ་ན་དེ་ལྟར་ཞེས་
པའི་རྐང་པ་སྨོས་ཏེ། དྲན་བྱེད་ཅེས་པ་ནི་མྱོང་ཞེས་པས་བཤད་པ་ཡིན་ཏེ། མིང་
བཞིའི་ཕུང་པོ་ལ་བྱའོ། །གཟུགས་ཞེས་པས་མིག་དང་གཟུགས་གཉིས་བསྡུས་པ་
ཡིན་ནོ། །དེའི་ཕྱིར་གསུམ་པ་ཞེས་པ་མིག་དང་གཟུགས་དང་དྲན་བྱེད་དོ། །ལུགས་
ལས་བཟློག་པ་དང༌། ལུང་དང་སྦྱར་བ་ནི་སླ་བར་ཟད་དོ། །སྲིད་པའི་ཡན་ལག་
བརྟག་པ་རྫོགས་སོ།། །།
༈ ལྟ་བ་བརྟག་པ་པ་ལ་གསུམ། ཀུན་རྫོབ་ཁས་བླངས་ཀྱང་ལྟ་བ་མེད་པ་དང༌།
དངོས་པོའི་རང་བཞིན་སྐྱེ་བ་མེད་པས་ལྟ་བ་མེད་པ་དང་། ལུང་དང་སྦྱར་བའོ། །
ཀུན་རྫོབ་ཁས་བླངས་ཀྱང་ལྟ་བ་མེད་པ་ལ་གཉིས། དགག་བྱ་དང༌། དེ་མེད་པའི་
འཐད་པའོ། །དགག་བྱ་ནི་གང་གིས་དེ་ལྟ་བུའི་ཞེས་བྱ་བ་ལ་སོགས་པའི་དྲི་བ་སྔོན་
དུ་བཏང་ནས་བསྟན་ཏེ་སླ་བར་ཟད་དོ། །དེ་མེད་པའི་འཐད་པ་ལ་བཞི། སྔོན་གྱི་
མཐར་བྱུང་བ་ལ་སོགས་པའི་ལྟ་བ་མེད་པ་དང་། སྔོན་གྱི་མཐའ་ལ་རྟག་པ་ལ་་་་་
སོགས་པར་ལྟ་བ་མེད་པ་དང་། ཕྱི་མའི་མཐའ་ལ་ཡོད་པ་ལ་སོགས་པར་ལྟ་བ་མེད་
༣༨༦

༄༅། །རབ་བྱེད་ཉེར་བདུན་པ།
པ་སྟེ། དེ་རྣམས་ཀྱང་དེ་ལ་རེ་ཞིག་སྔོན་གྱི་མཐའ་ལ་ཞེས་པ་དང༌། ད་ནི་ཕྱི་མའི་
མཐའ་ལ་ཞེས་པ་དང༌། ད་ནི་རྟག་པ་ལ་སོགས་པར་ལྟ་བ་ཞེས་པ་དང༌། ད་ནི་
མཐའ་དང་ལྡན་ཞེས་བྱ་བ་ལ་སོགས་པས་རིམ་པ་བཞིན་དུ་བསྙད་དོ། །དངོས་པོའི་
རང་བཞིན་སྐྱེ་བ་མེད་པ་ལས་ལྟ་བ་ནི་དེ་ལྟར་རེ་ཞིག་ཅེས་པ་ལ་སོགས་པས་བསྙད་་
དོ༑ ༑ལུང་དང་སྦྱར་བ་ནི་ཅི་སྐད་དུ་ཞེས་པ་ལ་སོགས་པའོ། །དེ་ལྟར་མཆོད་པར་
བརྗོད་པ་དང༌། བརྗོད་བྱ་གཏན་ལ་དབབ་པ་བཤད་ནས། བཀའ་དྲིན་རྗེས་སུ་དྲན་
པའི་ཕྱག་ནི་དེའི་ཕྱིར་དེ་ལྟར་ཞེས་པ་ལ་སོགས་པའོ། །ལྟ་བ་བརྟག་པའི་བཤད་པ་
རྫོགས་སོ།། །།
༈ ད་ནི་མཇུག་དང་རྗེས་སུ་འབྲེལ་བའི་བྱ་བ་འཆད་པ་ལ་དོན་ལྔ་ལས། དང་པོ་
བརྗོད་བྱའི་དོན་བཤད་པར་གདམས་པ་སྟོན་ཏེ། དེ་ལ་གཉིས། བསྟན་པ་བསྡུས་པ་
དང༌། དུས་དམན་པའོ། །བསྡུས་པ་ནི་གསུང་གཞན་བྱེད་པ་ཆུང་བ་དང་། རྟེན་
འབྲེལ་སྟོན་པའི་གསུང་བྱེད་པ་ཆེ་བ་དང༌། རྟེན་འབྲེལ་གྱི་དོན་བདག་ཉིད་ཆེ་བ་
དང༌། དོན་དེ་སློབ་དཔོན་གྱིས་བསྡུས་པ་དང༌། བསྡུས་པའི་དགོས་པ་བསྟན་ཏེ། དེ་
རྣམས་ཀྱང་སངས་རྒྱས་རྣམས་ཀྱིས་ཞེས་པ་དང༌། གཏི་མུག་ཟད་པར་བྱ་བའི་ཕྱིར་
དང༌། གང་གི་ཕྱིར་ཞེས་པ་དང༌། དེའི་ཕྱིར་ཞེས་པ་དང༌། སྐྱེ་བོ་ཞེས་བྱ་བ་ལ་
སོགས་པས་རིམ་པ་གཞན་དུ་བསྙད་པས་དོན་འདིར་འགྱུར་ཏེ། དེ་ལྟར་བསྟན་པ་
བྱེད་པ་ཆེ་བ་དང༌། དོན་བདག་ཉིད་ཆེའི་རྟེན་ཅིང་འབྲེལ་བར་འབྱུང་བ་སློབ་དཔོན་
གྱིས་བསྡུས་པའི་ཕྱིར། རྟེན་ཅིང་འབྲེལ་བར་འབྱུང་བ་བཤད་པར་གྱིས་ཤིག་ཅེས་
བྱ་བའོ། །དུས་དམན་པ་ནི་གཉིས་ཀྱིས་སྟོན་ཏེ། བརྒྱུད་པ་དཀོན་པ་དང་། སྣོད་དུ་
རུང་བའི་གདུལ་བྱ་མེད་པ་སྟེ། དེ་ཡང་ལྷས་ཀྱང་ཞེས་བྱ་བའི་ཚིགས་སུ་བཅད་པ་
༣༨༧

༄༅། །ཚིག་གསལ་གྱི་དཀའ་གནད་བཤད་པ་བཞུགས།
གཉིས་དང༌། གཅིག་གིས་གྲངས་བཞིན་དུ་བསྙད་ཀྱང་བརྗོད་བྱ་རྟེན་ཅིང་འབྲེལ་
བར་འབྱུང་བ་སྤྱད་པར་གྱིས་ཤིག་བསྟན་ཏོ། །གཉིས་པ་ཡུལ་གྱི་རྣམ་པར་དབྱེ་བ
བསྟན་པ་ལ་གསུམ། མཁས་པའི་དོན་དུ་མ་བརྩམས་པ་དང༌། མི་མཁས་པའི་དོན་
དུ་བརྩམས་པ་དང༌། མི་མཁས་པའི་དོན་དུ་བརྩམས་པའི་ཁུངས་ཏེ། དེ་ཡང་ཚང་
བར་ཉེ་སྦྱོར་ཞེས་བྱ་བ་ལ་སོགས་པ་དང༌། དེ་ལ་ལྟོས་པ་དང༌། མདོ་སྡེ་ཀུན་ལས་
བཏུས་པ་དང༌། ཞེས་བྱ་བ་ལ་སོགས་པས་རིམ་པ་བཞིན་དུ་བསྟན་ཏོ། །གསུམ་པ་
དོན་དང་ལྡན་པའི་མཚན་བསྟན་པ་ནི་སྤྱོད་པའི་ཞེས་བྱ་བ་ལ་སོགས་པའི་ཚིགས་སུ་
བཅད་པའོ། །བཞི་པ་དགེ་བའི་རྩ་བ་བསྔོ་བ་ནི་ལུང་དང་རིགས་པའི་ཞེས་པའི་་
ཚིགས་སུ་བཅད་པའོ། །ལྔ་པ་ངོ་མཚར་དུ་གྱུར་པའི་ཕྱག་བཙལ་བ་ནི་སྟོན་པའི་ཞེས་
བྱ་བ་ལ་སོགས་པའི་ཚིགས་སུ་བཅད་པའོ།། །།སློབ་དཔོན་ཟླ་བ་གྲགས་པའི་
ཞལ་སྔ་ནས་ཀྱིས་སྦྱར་བ། ཚིག་གསལ་བའི་དཀའ་བ་བཤད་པ། བླ་མ་ཚོང་དཔོན་
པཎྜི་ཏའི་གདམ་ངག་ལ་བརྟེན་༼པ་ཚལ་ཀྱིས། མཆན།༽སྦྱར་བའོ།། །།འདི་བྲིས་པའི་
བསོད་ནམས་ཀྱིས། འགྲོ་ཀུན་སྐྱེ་མེད་དོན་རྟོགས་ཤོག རྫོགས་སོ།། །།
༣༨༨

༄༅། །དབུ་མ་རྩ་ཤེས་ཀྱི་སྤྱི་སྡོམ་བཞུགས།
༄༅། །དབུ་མ་རྩ་བ་ཤེས་རབ་ཀྱི་སྤྱི་སྡོམ་
ཞེས་བྱ་བ་བཞུགས་སོ། །
༄༅། །འཕགས་པ་འཇམ་དཔལ་ལ་ཕྱག་འཚལ་ལོ། །སྡོམ་ནི་གཉིས་ཚན་ཡན་
ཀར་ལྔ་ཚན་དང༌། །བཞི་ཚན་དྲུག་ཚན་གསུམ་ཚན་དང༌། །གཉིས་ཚན་གཉིས་དང་
རེ་རེ་བ། །གཉིས་ཀྱིས་བསྟན་ཆོས་དོན་ཀུན་བསྡུས། །དེ་དག་ལས་རབ་ཏུ་བྱེད་པ་
དང་པོ་གཉིས་ཁྱད་པར་བརྒྱད་ཅར་རམ་དངོས་སུ་གསུམ་བཀག་གོ །ཡན་ཀར་་
གཅིག་གིས་དབང་པོ་ཡོད་ཟེར་བ་བཀག་གོ །དེ་ནས་རབ་ཏུ་བྱེད་པ་ལྔས་ཕུང་པོ་
དང་ཁམས་བཀག་གོ་རབ་བྱེད་བཞིས་༼མ་དཔེ་མི་གསལ།༽དགག་པའོ་དེ་ནས་རབ་་་་་་
བྱེད་དྲུག་གིས་དངོས་པོ་རྣམས་ཀྱི་ངོ་བོ་འགོག་པའོ། །དེ་ནས་གསུམ་གྱིས་དུས་་
དགག་པའོ། །དེ་ནས་གཉིས་ཀྱིས་སྲིད་པའི་རྒྱུན་འགོག་པའོ། །དེ་ནས་གཉིས་ཀྱིས་
སྟོང་པ་ཉིད་ཀྱི་ཕྱོགས་ལ་ཧ་ཅང་ཐལ་བ་སྤོང་བའོ། །དེ་ནས་གཅིག་གིས་ཆོས་ཅན་
རྟེན་འབྲེལ་སྟོན་ནོ། །རབ་བྱེད་ཐ་མས་རྟེན་འབྲེལ་མཐོང་བའི་ཕན་ཡོན་སྟོན་ནོ་དེ་
ནི་ཆེ་ལོང་གི་འབྲེལ་ལོ། །བར་སྡོམ་ལ། རྐྱེན་དང་འགྲོ་འོང་སྐྱེ་མཆེད་དང༌། །ཕུང་
ཁམས་འདོད་ཆགས་ཆགས་པ་དང༌། །འདུས་བྱས་ལས་དང་བྱེད་པ་པོ། །ལེན་པོ་
བླང་བྱ་བུད་ཤིང་མེ། །སྔོན་ཕྱི་བདག་བྱས་གཞན་བྱས་དང༌། །འདུ་བྱེད་ཕྲད་དང་
རང་བཞིན་དང༌། །བཅིངས་ཐར་ལས་འབྲས་བདག་དང་ཆོས། །དུས་དང་རྒྱུ་འབྲས་
འབྱུང་འཇིག་དང༌། །དེ་བཞིན་གཤེགས་དང་ཕྱིན་ཅི་ལོག །བདེན་དང་མྱ་ངན་
འདས་པ་དང༌། །སྲིད་པའི་ཡན་ལག་རྣམས་དང་ནི། དེ་བཞིན་ལྟ་བ་བརྟག་པའོ། །
ཡན་ལག་གི་སྡོམ་ལ། དེ་ལ་དང་པོ་ཉི་ཤུ་ལྔས། །ཁྱད་པར་དྲུག་ལས་ཁྱད་པར་
༣༨༩

༄༅། །པ་ཚབ་ལོ་ཙཱ་པས་མཛད
ཅན། །རྟེན་འབྱུང་བདུན་པའི་ལྟ་བ་རྣམས། །མི་འབྱུང་དེ་མཐོང་ཕན་ཡོན་ནོ། །དབུ་
མ་རྩ་བ་འདི་ལ་རྐྱེན་དང༌། འགྲོ་འོང་དང་། སྐྱེ་མཆེད་དང༌། ཕུང་པོ་དང༌། ཁམས་
དང༌། འདོད་ཆགས་དང༌། འདུས་བྱས་དང༌། ལས་དང་བྱེད་པ་པོ་དང༌། ཉེ་བར་
ལེན་པ་དང་ཉེ་བར་བླང་བ་དང༌། མེ་དང་བུད་ཤིང་དང༌། སྔོན་དང་ཕྱི་མའི་མཐའ་
དང་། བདག་གིས་བྱས་པ་དང་གཞན་གྱིས་བྱས་པ་དང༌། འདུ་བྱེད་དང༌། ཕྲད་པ་
དང༌། རང་བཞིན་དང༌། བཅིངས་པ་དང་ཐར་པ་དང༌། ལས་དང་འབྲས་བུ་དང༌།
བདག་དང་། དུས་དང༌། རྒྱུ་དང་འབྲས་བུ་དང༌། འབྱུང་བ་དང་འཇིག་པ་དང༌། དེ་
བཞིན་གཤེགས་པ་དང༌། ཕྱིན་ཅི་ལོག་དང༌། འཕགས་པའི་བདེན་པ་དང༌། མྱ་ངན་
ལས་འདས་པ་དང༌། ཡན་ལག་བཅུ་གཉིས་དང༌། ལྟ་བ་བརྟག་པ་སྟེ། རབ་ཏུ་བྱེད་
པ་ཉི་ཤུ་རྩ་བདུན་ཞིག་ཡོད་པ་ལས། དང་པོ་རྐྱེན་བརྟག་པས་ནི་སྐྱེ་བ་བཀག་ན་
འགག་པ་ལ་སོགས་པ་ཞར་ལ་གྲུབ་པར་དགོངས་ནས་ཐོག་མར་སྐྱེ་བ་མུ་བཞིས་
བཀག་པ་ཡིན་ནོ། །གཉིས་པ་འགྲོ་འོང་དགག་པ་ནི་སྐྱེ་སོགས་བདུན་པོ་ནི་གཞི་
འགའ་ཞིག་ཡོད་པ་ལ་འཐད་ཅིང༌། མེད་པ་ལ་མ་ཡིན་ལ་ཡོད་པ་ལ་ཡང་སྐྱེ་བས་
ཁྱབ་པས་ཁྱབ་བྱེད་སྐྱེ་བ་བཀག་པས། འགྲོ་བ་དང་འོང་བ་བཀག་ཏུ་ཟིན་ཀྱང་རྟེན་
འབྱུང་འགྲོ་འོང་མེད་པ་བསྒྲུབ་པའི་དོན་དུ། དེ་དགག་པའི་འཐད་པ་ཐད་ཀ་བ་ཞིག་
ཁོད་ཅིག་ཟེར་བའི་ལན་དུ་ཁྱད་པར་ལྔ་པ་དང་དྲུག་པ་འགྲོ་འོང་དངོས་སུ་བཀག་པ་་
ཡིན་ནོ། །དེ་ལྟར་ན་དེ་གཉིས་ཀྱིས་ཁྱད་པར་བརྒྱད་ཅར་རམ་དངོས་སུ་སྐྱེ་འོང་འགྲོ་
གསུམ་བཀག་པ་ཡིན་ནོ། །གསུམ་པ་སྐྱེ་མཆེད་བརྟག་པས་ནི་འགྲོ་བ་དང་འོང་བ་
པོ་དང་བགྲོད་པར་བྱ་བ་གཞི་གཞན་གྱིས་བསྡུས་པའི་གསུམ་ཚན་མེད་ཀྱང་གསུམ་་་
ཚན་གཞན་ལྟ་བ་པོ་དང་ལྟ་བའི་བྱ་བ་དང་ལྟ་བར་བྱ་བ་དང་འབྲེལ་བའི་དབང་པོ་་་་
༣༩༠

༄༅། །དབུ་མ་རྩ་ཤེས་ཀྱི་སྤྱི་སྡོམ་བཞུགས།
དག་གསུང་རབ་ལས་གྲུབ་པས་ཡོད་དོ་ཞེས་ཟེར་བ་ལ། ལྟ་དང་ཉན་དང་སྣོམ་པ་
དང༌། །མྱང་པར་བྱེད་དང་ཞེས་པས་འགོག་གོ །དེ་ནས་ཕུང་པོ་བརྟག་པ་དང༌།
ཁམས་བརྟག་པ་དང༌། འདོད་ཆགས་བརྟག་པ་དང༌། འདུས་བྱས་བརྟག་པ་དང༌།
ལས་དང་བྱེད་པ་པོ་བརྟག་པ་སྟེ། རབ་ཏུ་བྱེད་པ་བཞི་པ་ནས་བརྒྱད་པའི་བར་་་་
བརྟག་པ་ལྔས་ནི། ཕུང་པོ་དང་ཁམས་དང་སྐྱེ་མཆེད་དགག་པ་སྟོན་ཏེ། དང་པོས་
དངོས་སུ་བཀག གཉིས་པས་ཡོད་པ་སྒྲུབ་པའི་དཔེ་བཀག ལྷག་མ་གསུམ་གྱིས་
གཏན་ཚིགས་འགལ་བས་སོ། །དེ་དག་གི་འབྲེལ་ནི་རབ་བྱེད་གསུམ་པས་དབང་པོ་
བཀག་ཀྱང་ཆོས་ཀྱི་སྐྱེ་མཆེད་ཀྱི་ཕྱོགས་ཅིག་འདུས་མ་བྱས་ཡིན་པས། སྤྱིར་ཕུང་པོ་
ལྔ་ལ་མ་བཀག་པས་དེའི་ཁོངས་སུ་འདུས་པའི་དབང་པོ་ཡང་ཡོད་དོ་ཟེར་བའི་ལན་་
དུ༑ བཞི་པ་ཕུང་པོ་བརྟག་པས་ཕུང་པོ་ཡོད་ཕྱིར་གྱི་གཏན་ཚིགས་བསྒྲུབ་མཚུངས་
ཞེས་འགོག་གོ །གོང་དུ་ཕུང་པོ་དང་སྐྱེ་མཆེད་བཀག་པས་ནི་ཕུང་པོ་དང་ཁམས་
དང་སྐྱེ་མཆེད་གསུམ་ཅར་ཡང་བཀག་པ་ཡིན་ནོ། །འདི་ནི་གོང་མའི་འཐད་པ་ཡིན་
དུ་ཟིན་ཀྱང་རབ་ཏུ་བྱེད་པའི་བརྗོད་བྱ་གཙོར་གཟུང་བ་ཡིན་ནོ། །ཁ་ཅིག་ཏུ་ནི་གོང་
མའི་འཐད་པ་གཙོར་འགྲོ་ཞིང་རབ་ཏུ་བྱེད་པའི་བརྗོད་བྱ་ཉིད་ཀྱང་བསྒྲུབ་བྱ་དང་་་་་་
མཚུངས་པའི་སྒོ་ནས་གྲུབ་པ་ཡིན་ནོ། །ལྔ་པ་ཁམས་བརྟག་པས་ནི་ཁམས་མ་་་་་
བཀག་པས་ཡོད་པ་ཡིི ན་ལ། དེ་ཡོད་ན་ཁམས་བཞིན་ཕུང་པོ་ལ་སོགས་པའང་ཡོད་
དོ་ཟེར་བ་ལ། ནམ་མཁའི་སྔ་རོལ་ཞེས་པས་དཔེ་བསྒྲུབ་བྱ་དང་མཚུངས་པར་་་་་
འགོག་པའོ། །དྲུག་པ་འདོད་ཆགས་བརྟག་པ་ནི་སྐྱེ་མཆེད་ལ་སོགས་བཞི་ཡོད་དེ།
དེའི་རྟེན་ཅན་ནི་རྟེན་པ་སྟེ། དེ་ལ་དམིགས་ནས་སྐྱེ་བའི་ཀུན་ནས་ཉོན་མོངས་པ་
ཡོད་པའི་ཕྱིར་རོ་ཞེས་ཟེར་བའི་འབྲས་བུའི་གཏན་ཚིགས་རྟེན་པ་བསྒྲུབ་བྱ་དང་་་
༣༩༡

༄༅། །པ་ཚབ་ལོ་ཙྭ་པས་མཛད།
མཚུངས་ཞེས་སྟོན་པ་གལ་ཏེ་འདོད་ཆགས་སྔ་རོལ་ན་ཞེས་འགོག་གོ །བདུན་པ་
འདུས་བྱས་བརྟག་པ་ནི་འདུས་བྱས་ཀྱི་རང་བཞིན་གྱི་ཕུང་པོ་ལ་སོགས་པ་ཡོད་དེ།
འདུས་བྱས་ཀྱི་མཚན་ཉིད་སྐྱེ་བ་ལ་སོགས་པའི་ཕྱིར་རོ་ཞེས་ཟེར་བའི་རང་བཞིན་གྱི
གཏན་ཚིགས་ཀྱི་གཏན་ཚིགས་དེ་བསྒྲུབ་བྱ་དང་མཚུངས་པར་སྟོན་པ། གལ་ཏེ་སྐྱེ་
བ་འདུས་བྱས་ན། །དེ་ལ་ཞེས་པས་འགོག་གོ །བརྒྱད་པ་ལས་དང་བྱེད་པ་པོ་
བརྟག་པ་ནི་དེའི་རྒྱུ་ལས་དང་བྱེད་པ་པོ་ཡོད་པས། རྣམ་པར་ཤེས་པ་ལ་སོགས་པ་
འདུས་བྱས་ཁམས་དང་སྐྱེ་མཆེད་རྣམས་ཡོད་དོ་ཟེར་བ་ལ། བྱེད་པོ་ཡིན་པར་གྱུར
ཞེས་འགོག་གོ །དེ་ནས་སྔ་རོལ་ན་གནས་པ་བརྟག་པ་དང༌། མེ་དང་བུད་ཤིང་དང༌།
སྔོན་དང་ཕྱི་མའི་མཐའ་བརྟག་པ་དང༌། བདག་གིས་བྱས་པ་དང་གཞན་གྱིས་བྱས
པ་བརྟག་པ་སྟེ། རབ་ཏུ་བྱེད་པ་དགུ་པ་ནས་བཅུ་གཉིས་པའི་བར་དུ་རབ་བྱེད་་
བཞིས་ནི་བདག་དགག་པ་སྟེ། དང་པོས་དངོས་སུ། གཉིས་པས་མ་ངེས་པར་རྒོལ་
བའི་དཔེ། གཉིས་ཀྱིས་དེའི་སྒྲུབ་བྱེད་བཀག་པས་སོ། །བཞི་པོ་དེ་དག་གི་འབྲེལ་
ཡང་སྔ་རོལ་ན་གནས་པ་བརྟག་པ་སྟེ། དགུ་པས་ནི་རབ་ཏུ་བྱེད་པ་བརྒྱད་དེ་བཞིན་
ཉེར་ལེན་ཤེས་པར་བྱ། །ལས་དང་བྱེད་པོ་བསལ་ཕྱིར་རོ། །ཞེས་གང་ཟག་དགག་
ཏུ་མི་རུང་སྟེ། ལྟ་བ་དང་ཉན་པ་དང་སྣོམ་པ་དང་མྱང་པ་ལ་སོགས་པ་དང་། ཚོར་བ་
དང་རེག་པ་དང་ཡིད་ལ་བྱེད་པ་སྟེ། ཉེ་བར་ལེན་པ་དེ་དག་གང་གི་ཡིན་པའི་ལེན་
པ་པོ་བླང་བྱ་དེ་དག་གི་སྔ་རོལ་ན་ཡོད་དོ་ཞེས་ཟེར་བ་འགོག་པའོ། །བཅུ་པ་མེ་དང་
བུད་ཤིང་བརྟག་པས་ནི་ཉེ་བར་བླང་བ་དང་ལེན་པ་རང་བཞིན་གྱིས་གྲུབ་པ་མེད་དེ།
ལྟོས་པས་གྲུབ་པའི་ཕྱིར་ཞེས་བྱ་བ་མ་ངེས་པས་མི་རིགས་ཏེ། ལྟོས་ཀྱང་ངོ་བོས་
གྲུབ་པ་མེ་དང་བུད་ཤིང་འགྲོའོ་ཞེས་པའི་དཔེ་བསྒྲུབ་བྱ་དང་མཚུངས་པར་སྟོན་པ་་་
༣༩༢

༄༅། །དབུ་མ་རྩ་ཤེས་ཀྱི་སྤྱི་སྡོམ་བཞུགས།
བུད་ཤིང་གང་དེ་ཞེས་པས་འགོག་གོ །བཅུ་གཅིག་པ་སྔོན་དང་ཕྱི་མ་མཐའ་་་་་་
བརྟག་པས་བདག་ཡོད་དེ་འཁོར་བར་འཁོར་བའི་བྱ་བ་ཡོད་པའི་ཕྱིར་རོ། །མེད་ན་
གང་འཁོར། བདག་མེད་ན་ནི་འགྲོ་བ་ལྔར་སྐྱེ་བ་དང་འགྲོ་བ་བརྒྱུད་པས་སུ་ཞིག་
འཁོར་ཞེས་པ་འགོག་པ་སྔོན་མཐའ་མངོན་ནམ་ཞེས་པའོ། །བཅུ་གཉིས་པ་བདག་
གིས་བྱས་པ་དང་གཞན་གྱིས་བྱས་པ་བརྟག་པས་ནི་བདག་ཡོད་དེ། དེ་དང་འབྲེལ་
བ་ཅན་གྱི་སྡུག་བསྔལ་ཡོད་པའི་ཕྱིར་རོ། །དེས་ན་འབྲེལ་བ་ཅན་བདག་དང་སྡུག་
བསྔལ་བདག་གི་སྟེ། ནོར་དང་ནོར་བདག་ལྟ་བུ་སྟེ། འབྲེལ་བ་ཅན་སྒྲུབ་བྱེད་དུ་
བྱས་ནས་འབྲེལ་བའི་བདག་གྲུབ་བོ་ཞེས་ཟེར་བ་ལ། སྡུག་བསྔལ་ཉིད་མ་གྲུབ་པར་
སྟོན་པ་ཁ་ཅིག་སྡུག་བསྔལ་ཞེས་པ་འགོག་གོ །འདུ་བྱེད་བརྟག་པ་དང༌། ཕྲད་པ་
དང༌། རང་བཞིན་དང༌། བཅིངས་པ་དང་ཐར་པ་དང་། ལས་དང་འབྲས་བུ་དང༌།
བདག་བརྟག་པ་སྟེ། བཅུ་གསུམ་པ་ནས་བཅོ་བརྒྱད་ཀྱི་བར་རབ་བྱེད་དྲུག་གིས་ནི་
དངོས་པོ་རྣམས་ཀྱི་ངོ་བོ་འགོག་པ་སྟེ། དང་པོས་སྔ་མའི་འཐད་པ་སྦྱར་བས་དངོས་
འགོག་དེ་ནས་གསུམ་གྱིས་སྒྲུབ་བྱེད་ཀྱི་གཏན་ཚིགས། བཅུ་བདུན་པས་གཏན་་
ཚིགས་གསུམ་པའི་སྒྲུབ་བྱེད་བཀག་པས། བཅོ་བརྒྱད་པས་དེ་ཁོ་ན་དེ་ལ་འཇུག་པ་
ཞར་ལ་སྟོན་ནོ། །དེ་དག་གི་འབྲེལ་ཡང་དང་པོ་བཅུ་གསུམ་པ་འདུ་བྱེད་བརྟག་པས་
ནི་གོང་དུ་བདག་དང་གཞན་དང་རྒྱུ་མེད་ལས་མི་སྐྱེ་ཞིང་། སྐྱེད་བྱེད་ཀྱི་རྒྱུ་གཞན་
མེད་པར་བཤད་པའི་རིགས་པ་ལས་ནི་རང་བཞིན་མེད་བཞིན་དུ་སྣང་བས་སླུ་བ་་་་་
ཡིན་ལ། དེ་ཉིད་ཀྱི་ཕྱིར་བཅོམ་ལྡན་འདས་ཀྱིས་ཆོས་གང་ཞིག་ཞེས་པའི་ལུང་ལས་
སླུ་བ་ན་རང་བཞིན་མེད་པར་བཤད་པར་སྟོན་པའོ། །བཅུ་བཞི་པ་ཕྲད་པ་བརྟག་
པས་ནི་དངོས་པོ་རྣམས་ཀྱི་རང་བཞིན་ཡོད་དེ། དངོས་པོའི་ཕྲད་པ་ཡོད་པའི་ཕྱིར་
༣༩༣

༄༅། །པ་ཚབ་ལོ་ཙཱ་པས་མཛད།
རོ༑ ༑ཞེས་ཟེར་བ་འགོག་པའོ། །བཅོ་ལྔ་པ་རང་བཞིན་བརྟག་པས་ནི། རང་བཞིན་
ཡོད་དེ། དངོས་པོ་སྐྱེད་པར་བྱེད་པའི་རྒྱུ་མ་རིག་པའི་ས་བོན་དང༌། ཉེར་ལེན་
བདག་གིར་བྱེད་པ་ཡོད་པའི་ཕྱིར་རོ། །ཞེས་ཟེར་བ་འགོག་པ་རང་བཞིན་རྒྱུ་དང་
རྐྱེན་དང་ནི་ཞེས་པས་འགོག་གོ །བཅུ་དྲུག་པ་བཅིངས་པ་དང་ཐར་བ་བརྟག་པ་ནི་
རང་བཞིན་ཡོད་དེ། འཁོར་བའི་བྱ་བ་བཅིངས་ཐར་ཡོད་པའི་ཕྱིར་ཞེས་ཟེར་བ་ལ།
གལ་ཏེ་འདུས་བྱས་འཁོར་ཞེ་ན། ཞེས་པས་འགོག་གོ །བཅུ་བདུན་པ་ལས་དང་
འབྲས་བུ་བརྟག་པས་ནི་གོང་མ་རང་བཞིན་གྱི་སྒྲུབ་བྱེད་འཁོར་བ་བཀག་པ་ཡང་་་་་
སྒྲུབ་པ་སྟེ། འཁོར་བ་ནི་ཡོད་པ་མ་ཡིན་ཏེ། ལས་དང་འབྲས་བུའི་རྟེན་ཡིན་པའི་
ཕྱིར་རོ། །འཁོར་བ་ལ་ཡོད་པའི་ཆོས་རྟེན་ཡིན་ཏེ། རང་བཞིན་གྱི་གཏན་ཚིགས་
སོ༑ ༑རྒྱུ་དང་འབྲས་བུའི་ངོ་བོ་སེམས་ཅན་ལས་དང་འབྲས་བུ་འབྲེལ་གྱི་གཞན་དུ་
ནི་མ་ཡིན་ནོ་ཞེས་ཟེར་བ་ལ། བདག་ཉིད་ལེགས་པར་སྡོམ་པ་དང་ཞེས་པས་འགོག་
གོ ༑བཅོ་བརྒྱད་པ་བདག་དང་ཆོས་བརྟག་པས་ནི་ཉོན་མོངས་པ་དང༌། ལས་དང་
ལུས་རྣམས་བྱེད་པ་པོ་དང་འབྲས་བུ་རྣམས་དེ་ཁོ་ན་མ་ཡིན་གྱི་སྒྱུ་མའི་དཔེ་ལ་་་་་
སོགས་པ་ལྟར་འཁྲུལ་བར་སྣང་གི དེ་ཁོ་ན་མི་སྣང་ན་དེ་ཁོ་ན་ཡང་གང་ཡིན་ལ། དེ་
ལ་འཇུག་པ་ཇི་ལྟར་ཡིན་ཟེར་བའི་ལན་དུ། ནང་དང་ཕྱིའི་དངོས་པོ་མ་དམིགས་
པས་ན། ནང་དང་ཕྱི་ལ་བདག་ཏུ་འཛིན་པ་དང་བདག་གིར་འཛིན་པ་གཏན་ཟད་པ་
ནི་དེ་ཁོ་ན་ཡིན་ལ། སྐྱོན་རྣམས་འཇིག་ཚོགས་ལ་ལྟ་བ་ལས་འབྱུང་ལ། དེའི་
དམིགས་པ་བདག་ཡིན་པས་བདག་འགོག་པ་ནི་དེ་ཁོ་ན་ལ་འཇུག་པའོ་ཞེས་སྟོན་་་་་
པའོ། །དུས་དང་། རྒྱུ་དང་འབྲས་བུ་དང་། འབྱུང་བ་༨ ང་འཇིག་པ་བརྟག་པ་སྟེ
བཅུ་དགུ་པ་ནས་ཉི་ཤུ་གཅིག་པའི་བར་དུ་རབ་ཏུ་བྱེད་པ་གསུམ་གྱིས་དུས་འགོག་པ་
༣༩༤

༄༅། །དབུ་མ་རྩ་ཤེས་ཀྱི་སྤྱི་སྡོམ་བཞུགས།
སྟེ༑ དང་པོས་དངོས་སུ་བཀག་ནས། གཉིས་ཀྱིས་དུས་ཀྱི་སྒྲུབ་བྱེད་བཀག་པས་
སོ༑ ༑དེ་དག་གི་འབྲེལ་ཡང་བཅུ་དགུ་པ་དུས་བརྟག་པས་ནི། དངོས་པོའི་རང་
བཞིན་དུ་ཡོད་དེ། དུས་གསུམ་རྣམ་པར་གཞག་པའམ། གདགས་པའི་རྟེན་ཡིན་
པའི་ཕྱིར་རོ།།ཁྱབ་པའོ། །གཏན་ཚིགས་ལུང་གིས་གྲུབ་སྟེ། བཅོམ་ལྡན་འདས་
ཀྱིས་འདིར་དུས་གསུམ་གསུངས་ལ། ཁྱབ་པ་རྒྱས་པ། རང་བཞིན་འགགས་པ་ལ་
འདས་པ་ཞེས་བྱ་ཞིང༌། སྐྱེས་ལ་མ་འགགས་པ་ལ་ད་ལྟར་བ་ཞེས་བྱ་ལ། རང་
བཞིན་དུ་མ་རེད་པ་ནི་མ་འོངས་པའོ་ཞེས་ཟེར་བ་ལ། དུས་གསུམ་བསྒྲུབ་བྱ་དང་
མཚུངས་པའི་སྒོ་ནས་བརྗོད་བྱ་གཙོ་ཆེར་སྟོན་ཏེ། ད་ལྟར་བྱུང་དང་མ་འོངས་པ།
གལ་ཏེ་འདས་ལ་ལྟོས་གྱུར་ན་ཞེས་པས་སོ། །ཉི་ཤུ་བ་རྒྱུ་དང་འབྲས་བུ་བརྟག་པས་
ནི་འདིར་དུས་ཡོད་དེ་འབྲས་བུ་སྐྱེད་པར་བྱེད་པ་ལ་ལྷན་ཅིག་བྱེད་པའི་རྐྱེན་ཡིན་་་་་
པའི་ཕྱིར་རང་བཞིན་གྱི་རྟགས་སོ། །དེ་ཡང་ས་བོན་ལ་སོགས་པ་ཡོད་ཀྱང་དུས་དང་
མ་སྦྱར་ན་མྱུ་གུ་མི་འབྱུང་ལ། ནང་གི་འབྲས་བུ་ཡང་ཚོགས་ཤིང་དུས་ལ་བབ་པ་ན་
ཞེས་གསུངས་པས་དུས་ལ་ལྟོས་ཟེར་བ་ལ། དུས་འབྲས་བུ་འབྱུང་བའི་རྐྱེན་ཡིན་པ་
ལས་འབྲས་བུ་འབྱུང་བ་ལ་ཡོད་པས་ཁྱབ་པ་ལས། འབྲས་བུ་འབྱུང་ན་དེ་ལྟར་་
བརྟག་ཏུ་རུང་བ་ལ། འབྲས་བུ་འབྱུང་བ་མེད་པར་སྟོན་པ། གལ་ཏེ་རྒྱུ་དང་རྐྱེན་
རྣམས་ཀྱི་ཚོགས་ལ་ཞེས་པས་སྟོན་ནོ། །ཉེར་གཅིག་པ་འབྱུང་བ་དང་འཇིག་པ་་་
བརྟག་པས་ནི་དུས་ཡོད་དེ། །འབྱུང་བ་དང་འཇིག་པ་རྒྱུ་ཡིན་པའི་ཕྱིར་རོ། །དུས་ལ་
རྒྱུ་ཡིན་གྱི་ཆོས་ཡོད་པའི་རྟགས་ཏེ་རང་བཞིན་གྱི་རྟགས་སོ། །འདི་ལྟར་རྒྱུ་དང་རྐྱེན་
ཐམས་ཅད་ཡོད་ཀྱང་ལོ་མ་ལ་སོགས་པ་དཔྱིད་འབྱུང་ལ། རྒྱུན་འཇིག་པ་ཡིན་ནོ་
ཞེས་ཟེར་ལ། གལ་ཏེ་ཡོད་ན། དུས་རྒྱུར་འགྱུར་བའི་འབྱུང་བ་དང་འཇིག་པ་ཉིད་
༣༩༥

༄༅། །པ་ཚབ་ལོ་ཙཱ་པས་མཛད།
མེད་པར་སྟོན་པའོ་དེ་ནས་རབ་བྱེད་གཉིས་ཀྱིས་སྲིད་པའི་རྒྱུན་འགོག་པ་སྟེ།
ཐམས་ཅད་ཀྱི་སྒྲུབ་བྱེད་བཀག་པས་སོ། །དེ་གཉིས་ཀྱི་འབྲེལ་ཡང་ཉི་ཤུ་གཉིས་པ་
དེ་བཞིན་གཤེགས་པ་བརྟག་པས་ནི། སྐལ་བ་གྲངས་མེད་པ་གསུམ་མམ་བདུན་
གྱིས་ཐམས་ཅད་མཁྱེན་པ་འགྲུབ་ལ། དེ་ཁོ་ན་ཉིད་ཅི་ལྟ་བ་དེ་ལྟར་གཤེགས་པ་་
ཡིན་པས། དེ་ཡོད་པ་ཡིན་པའི་ཕྱིར་སྲིད་པའི་རྒྱུན་རིང་པོ་ཡོད་དོ་ཟེར་བ་ལ། དེ་
བཞིན་གཤེགས་པ་ཉིད་རང་བཞིན་མེད་པར་སྟོན་པའོ། །ཉི་ཤུ་གསུམ་པ་ཕྱིན་ཅི་
ལོག་བརྟག་པས་ནི་སྲིད་པའི་རྒྱུན་ཡོད་དེ། རྒྱུ་ཡོད་པའི་ཕྱིར་རོ། །དེ་ཡང་ཉོན་
མོངས་པ་ལས་ལས་བྱུང་ཞིང་དེ་གཉིས་ཀྱི་འབྲས་བུ་སྐྱེ་བ་དང་འཆི་བ་བད་པ་་་་་་
འབྱུང་བ་རྒྱུར་ཡོད་དོ་ཞེས་ཟེར་བ་ལ་རྒྱུ་ཅན་གྱི་སྐྱེ་འཆི་བརྒྱུད་པ་ལ་སྲིད་རྒྱུན་་་་་་་
བསྙད་དོ། །ཞེས་ཉོན་མོངས་པ་དག་འགོག་པ་འདོད་ཆགས་ཞེ་སྡང་གཏི་མུག་་་་་
རྣམས་ཞེས་སོ། །དེ་ནས་རབ་ཏུ་བྱེད་པ་གཉིས་ཀྱིས་སྟོང་པ་ཉིད་ཀྱི་ཕྱོགས་ལ་ཧ་
ཅང་ཐལ་བ་སྤོང་བ་སྟེ། ངའི་སྟོང་ཉིད་ཀྱི་ཕྱོགས་ཁྱོད་ཀྱིས་མ་གོ་བས་ཐལ་བ་ཁྱོད་
ལ་འོང་ངོ་ཞེས་པ་སྤྱོང་བའོ། །དེ་གཉིས་ཀྱི་འབྲེལ་བ་ཉི་ཤུ་བཞི་པ་འཕགས་པའི་
བདེན་པ་བརྟག་པས་ནི། གལ་ཏེ་འདི་དག་ཀུན་སྟོང་ན། །འབྱུང་བ་མེད་ཅིང་འཇིག་
པ་མེད། །འཕགས་པའི་བདེན་པ་བཞི་པོ་རྣམས། །ཁྱོད་ལ་མེད་པར་ཐལ་བར
འགྱུར། །ཞེས་བྱ་བ་ལ་སོགས་པ་ལ། དེ་ལ་བཤད་པ་ཁྱོད་ཀྱིས་ནི་ཞེས་པས་སྤང་
ངོ་༑ ༑ཉེར་ལྔ་པ་མྱ་ངན་ལས་འདས་པ་བརྟག་པས་ནི་གོང་མ་ལྟར། གང་གིས་རྟེན་
ཅིང་འབྲེལ་བར་མིན་ན། གང་ཞིག་སྤོང་དང་འགལ་བ་ལས། །མྱ་ངན་འདས་པར་
འགྱུར་བར་འདོད། །དེ་མེད་པ་ལས་ཡོད་པས་རང་བཞིན་ཡོད་དོ་ཟེར་བ་དེ་ཁྱོད་
ལའོ་ཞེས། གལ་ཏེ་འདི་ཀུན་མི་སྟོང་ན། ཞེས་འགོག་པའོ། །ཉི་ཤུ་དྲུག་པ་སྲིད་པའི་
༣༩༦

༄༅། །དབུ་མ་རྩ་ཤེས་ཀྱི་སྤྱི་སྡོམ་བཞུགས།
ཡན་ལག་བཅུ་གཉིས་བརྟག་པ་ནི། ཆོས་ཅན་རྟེན་འབྲེལ་སྟོན་ནོ། །དེའི་འབྲེལ་
ཡང༌། རྟེན་ཅིང་འབྲེལ་བར་འབྱུང་བ་གང༌། །དེ་ནི་སྟོང་པ་ཉིད་དུ་བཤད། །ཅེས་བྱ་
བ་དེ་གང་ཡིན་ཞེས་བྱ་བའི་ལན་ནོ། །ཡང་ན་རྟེན་འབྲེལ་དེ་མཐོང་བས་བདེན་པ་
བཞི་མཐོང་བར་བཤད་ན། དེ་ཉིད་གང་ཡིན་ཟེར་བའི་ལན་ནོ། །རབ་བྱེད་ཐ་མ་ལྟ་
བ་བརྟག་པས་ནི་རྟེན་འབྲེལ་མཐོང་བའི་ཕན་ཡོན་སྟོན་ཏེ། རྟེན་ཅིང་འབྲེལ་བར་
འབྱུང་བ་མཐོང་བའོ། །སྔོན་གྱི་མཐའ་བརྒྱད་ལ་མི་རྟེན། ཕྱི་མའི་མཐའ་བརྒྱད་ལ་
མི་རྟེན་ཞེས་མདོ་ལས་འབྱུང་ན། མཐའ་དེ་གཉིས་གང་ཡིན་ཞིང་འདས་དུས་བྱུང་
ཞེས་དང༌། འཇིག་རྟེན་རྟག་མི་རྟག་ཅེས་པ་ལ་སོགས། ཇི་ལྟར་ལྟ་བ་བཅུ་དྲུག་གིས་
མི་རྟེན་ཞེས་ཟེར་བའི་ལན་ནོ། །ཁེ་འབྲེལ་པ་ཚབ་ཀྱི་མན་ངག་རྫོགས་སོ།། །།
༣༩༧

༄༅། །གསལ་བཤད།
༈ དཔེ་འདིའི་མ་ཕྱི་ཡིག་རྙིང་ཡིན་པ་མ་ཟད་དབུ་མེད་ཅིག་ཡིན་པས་
མི་གསལ་བ་དང་མ་དག་པའི་ཆ་གང་མང་ཞིག་མཆིས་མོད་ཤིན་ཏུ་དཔེ་
དཀོན་ཅིག་ཡིན་པས་གོ་དཀའ་བ་དང་མི་གསལ་བ་རྣམས་མ་གཏོགས་
བརྡ་སྤྲོད་དང་བསྟུན་ཅི་ཐུབ་ཀྱིས་དག་བཅོས་བྱས་ཡོད་པས་དེ་ལུགས་
དགོངས་འཇགས་འཚལ། ཞེས་དཔེ་སྒྲིག་པས།
།ཨཙིནྡཱད
ཏྟཱནཾ
བུ ༡
ཡི་གེ་ཉི་ཤུ་རྩ་དྲུག་ཕ་འདི་དྭཔེ་ཆའི་ནང་དུ་བཞག་ན་དཔེ་ཚ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བང་འཛམ་དཔལ་རྩ་རྒྱུད་ལས་གསུངས་སོ།།
དཔེ་སྒྲིག་པ། འབའ་མཁྱེན་དཔལ།
ཞུ་དག་པ། མི་ཉག་ཚེ་རྡོར།

༄༅།།སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ།
དེ་འཛིན་བྱེད་པ་སྨྲ་བྱེད་དང༌། །
སྒྲུབ་པར་བྱེད་པ་ཁོ་ན་ཡིན།

